前言: 此处的药方编号以条文中出现的药方先后顺序排.

辨太阳病脉证并治上

1.
太阳之为病，脉浮，头项强痛而恶寒。

2.
太阳病，发热，汗出，恶风，脉缓者，名为中风。

3.
太阳病，或已发热，或未发热，必恶寒，体痛，呕逆，脉阴阳俱紧者，名为伤寒。

4.
伤寒一日，太阳受之，脉若静者，为不传；颇欲吐，若躁烦，脉数急者，为传也。

5.
伤寒二三日，阳明、少阳证不见者，为不传也。

6.
太阳病，发热而渴，不恶寒者为温病。若发汗已，身灼热者，名风温。风温为病，脉阴阳俱浮，自汗出，身重，多眠睡，鼻息必鼾，语言难出。若被下者，小便不利，直视失溲。若被火者，微发黄色，剧则如惊G，时瘛S，若火熏之。一逆尚引日，再逆促命期。

7.
病有发热恶寒者，发于阳也；无热恶寒者，发于阴也。发于阳，七日愈；发于阴，六日愈。以阳数七，阴数六故也。

8.
太阳病，头痛至七日以上自愈者，以行其经尽故也。若欲作再经者，针足阳明，使经不传则愈。

9.
太阳病欲解时，从巳至未上。

10.
风家，表解而不了了者，十二日愈。

11.
病人身大热，反欲得衣者，热在皮肤，寒在骨髓也；身大寒，反不欲近衣者，寒在皮肤，热在骨髓也。

12.
太阳中风，阳浮而阴弱，阳浮者，热自发，阴弱者，汗自出，啬啬恶寒，淅淅恶风，翕翕发热，鼻鸣干呕者，桂枝汤主之。
	
方1   
桂枝汤方 
桂枝三两（去皮）  芍药三两  甘草二两（炙）  生姜三两（切）  大枣十二枚（劈）
右五味，[口父]咀。以水七升，微火煮取三升，去滓，适寒温，服一升。服已须臾，啜热稀粥一升余，以助药力，温覆令一时许，遍身ZZ，微似有汗者益佳，不可令如水流漓，病必不除。若一服汗出病差，停后服，不必尽剂；若不汗，更服依前法；又不汗，后服小促其间，半日许，令三服尽；若病重者，一日一夜服，周时观之。服一剂尽，病证犹在者，更作服；若汗不出，乃服至二三剂。禁生冷、粘滑、肉面、五辛、酒酪、臭恶等物。

13.
太阳病，头痛发热，汗出恶风，桂枝汤主之。

14.
太阳病，项背强几几，反汗出恶风者，桂枝加葛根汤主之。

方2
桂枝加葛根汤方  
桂枝三两（去皮）  芍药三两 甘草二两（炙）  生姜三两（切）  大枣十二枚（劈）  葛根四两
右六味，先以水七升，煮葛根去上沫，纳诸药，煮取三升，去滓，温服一升，日三服，不须啜粥，余如桂枝将息及禁忌法。

15.
太阳病，下之后，其气上冲者，可与桂枝汤，方用前法。若不上冲者，不得与之。

16.	
太阳病三日，已发汗，若吐、若下、若温针，仍不解者，此为坏病，桂枝不中与之也。观其脉症，知犯何逆，随证治之。桂枝本为解肌，若其人脉浮紧，发热汗不出者，不可与之也 。常须识此，勿令误也。

17.
若酒客病，不可与桂枝汤，得之则呕，以酒客不喜甘故也。

18.
喘家作桂枝汤，加厚朴杏子佳。

19.
凡服桂枝汤吐者，其后必吐脓血也。

20.
太阳病，发汗，遂漏不止，其人恶风，小便难，四肢微急，难以屈伸者，桂枝加附子汤主之。

方3
桂枝加附子汤方 
桂枝三两（去皮） 芍药三两  甘草二两（炙）生姜三两  大枣十二枚（劈）  附子一枚（炮去皮破八片）
右六味，以水七升，煮取三升，去滓，温服一升，日三服。将息如桂枝汤法。

21.
太阳病,下之后，脉促，胸满者,桂枝去芍药汤主之。

方4
桂枝去芍药汤方（即桂枝汤原方去芍药）
桂枝三两（去皮） 甘草二两（炙）  生姜三两（切）  大枣十二枚（劈）
右四味，以水七升，煮取三升，去滓，温服一升，日三服。将息如桂枝汤法。

22.
若微寒者，桂枝去芍药加附子汤主之。

方5
桂枝去芍药加附子汤方
桂枝三两  甘草二两（炙） 生姜三两（切）  大枣十二枚（劈）  附子一枚（炮去皮破八片）
右五味，以水七升，煮取三升，去滓，温服一升，日三服，将息如桂枝汤法。

23.
太阳病，得之八九日，如疟状，发热恶寒，热多寒少，其人不呕，清便欲自可，一日二三度发，脉微缓者，为欲愈也。脉微而恶寒者，此阴阳俱虚，不可更发汗、更下、更吐也。面色反有热色者，未欲解也，以其不能得小汗出，身必痒，宜桂枝麻黄各半汤。

方6
桂枝麻黄各半汤方
桂枝一两十六铢(去皮) 芍药 生姜切 甘草炙 麻黄各一两(去节) 大枣四枚(擘) 杏仁二十四枚(去尖皮)
即桂枝汤三合，麻黄汤三合，并为六合，顿服之，将息如桂枝汤法。

24.
太阳病，初服桂枝汤，反烦不解者，先刺风池、风府，却与桂枝汤则愈。

25.
服桂枝汤，大汗出，脉洪大者，与桂枝汤如前法。若形似疟，一日再发者，汗出必解，宜桂枝二麻黄一汤。

方7
桂枝二麻黄一汤方 
桂枝一两十七铢(去皮) 芍药一两六铢 麻黄十六铢(去节) 生姜一两六铢(切) 杏仁十六个(去尖皮) 甘草一两二铢(炙) 大枣五枚(擘)
即桂枝汤二升，麻黄汤一升，合为三升，每服一升，日三服，将息如桂枝汤法。

26.
服桂枝汤，大汗出后，大烦渴不解，脉洪大者，白虎加人参汤主之。

方8
白虎加人参汤方 
知母六两  石膏一斤碎（棉裹）  甘草二两（炙）  粳米六合  人参三两
右五味，以水一斗，煮米熟，汤成去滓，温服一升，日三服。

27.
太阳病，发热恶寒，热多寒少，脉微弱者，此无阳也，不可发汗，宜桂枝二越婢一汤。

方9
桂枝二越婢一汤方
桂枝十八铢(去皮)芍药 麻黄 甘草各十八铢（炙）大枣四枚(劈) 生姜一两二铢(切)  石膏二十四铢(碎，绵裹)
右七味，以水六升，煮麻黄，去上沫，纳诸药，煮取三升，去滓，温服一升，日三服。

28.
服桂枝汤，或下之，仍头项强痛，翕翕发热，无汗，心下满微痛，小便不利者，桂枝去桂加茯苓白术汤主之。

方10
桂枝去芍药加茯苓白术汤方
桂枝三两 甘草二两(炙) 茯苓三两 白术三两 生姜三两(切) 大枣十二枚(劈)
右六味，以水八升，煮取三升，去滓，温服一升，日三服。

29.
伤寒脉浮，自汗出，小便数，心烦，微恶寒，脚挛急，反与桂枝欲攻其表，此误也；得之便厥，咽中干，烦躁，吐逆者，作甘草干姜汤与之，以复其阳；若厥愈足温者，更作芍药甘草汤与之，其脚即伸；若胃气不和，谵语者，少与调胃承气汤；若重发汗，复加烧针者，四逆汤主之。

方11
甘草干姜汤方 
甘草四两（炙）  干姜二两（炮）
右二味，以水三升，煮取一升五合，去滓，分温再服。


方12
芍药甘草汤方 
芍药四两  甘草四两（炙）
右二味，以水三升，煮取一升五合，去滓，分温再服之。

方13
调胃承气汤方
甘草二两（炙）  芒硝半斤  大黄四两（酒洗）
右三味，以水三升，煮二物至一升，取去滓，纳芒硝，更上微火一两沸，温顿服之，以调胃气。

方14
四逆汤方
人参二两  甘草二两（炙）干姜一两半  附子一枚（炮去皮破八片）
右四味，以水三升，煮取一升二合，去滓，分温再服，强人可大附子一枚，干姜三两。

30.
问曰：证象阳旦，按法治之而增剧，厥逆，咽中干，两胫拘急而谵语。师曰：言夜半手足当温，两脚当伸。后如师言，何以知此?答曰：寸口脉浮而大，浮为风，大为虚。风则生微热，虚则两胫挛。病形象桂枝，因加附子参其间，增桂令汗出。附子温经，亡阳故也。厥逆，咽中干，烦躁，阳明内结，谵语烦乱，更饮甘草干姜汤，夜半阳气还，两足当热；胫尚微拘急，重与芍药甘草汤，尔乃胫伸；以承气汤微溏，则止其谵语，故知病可愈。

辨太阳病脉证并治中

31.
太阳病，项背强几几，无汗恶风，葛根汤主之。

方15
葛根汤方 
葛根四两  麻黄三两（去节）  桂枝二两（去皮）  芍药二两  甘草二两（炙）  生姜三两（切）  大枣十二枚（劈）
右七味，以水一斗，先煮麻黄葛根，减二升，去上沫，纳诸药，煮取三升，去滓，温服一升，复取微似汗，不须啜粥，余如桂枝法将息及禁忌，诸汤皆仿此。

32.
太阳与阳明合病者，必自下利，葛根汤主之。

33.
太阳与阳明合病，不下利，但呕者，葛根加半夏汤主之。

方16
葛根加半夏汤方 
葛根四两  麻黄三两（去节）  桂枝三两（去皮）  芍药二两  甘草二两（炙）  生姜三两（切）  大枣十二枚（劈）  半夏半升（洗）
右八味，以水一斗，先煮葛根麻黄，减二升，去上沫，纳诸药，煮取三升，去滓，温服一升，复取微似汗，余如桂枝法。

34.
太阳病，桂枝证，医反下之，利遂不止，脉促者，表未解也，喘而汗出者，葛根黄芩黄连汤主之。

方17
葛根黄连黄芩甘草汤方
葛根半斤  黄连三两  黄芩三两 甘草二两（炙）
右四味，以水八升，先煮葛根减二升，去上沫，纳诸药，煮取二升，去滓，分温再服。

35.
太阳病，头痛发热，身疼腰痛，骨节疼痛，恶风无汗而喘者，麻黄汤主之。

方18
麻黄汤方 
麻黄三两（去节）  桂枝二两（去皮）  甘草一两（炙）  杏仁七十枚  （去皮尖）
右四味，以水九升，先煮麻黄减二升，去上沫，纳诸药，煮取二升半，去滓，温服八合，覆取微似汗，不须粥饮，余如桂枝法将息，桂枝汤见后卷。

36.
太阳与阳明合病，喘而胸满者，不可下,宜麻黄汤。

37
太阳病，十日以去，脉浮细而嗜卧者，外已解也。设胸满胁痛者，与小柴胡汤。脉但浮者，与麻黄汤。

方19
小柴胡汤方
柴胡半斤  黄芩三两  人参三两  甘草三两（炙）  生姜三两（切 大枣十二枚  半夏半升
右七味，以水一斗二升，煮取六升，去滓，再煎取三升，温服一升，日三服。若胸中烦而不呕者，去半夏、人参，加栝蒌实一枚。若渴，去半夏，加人参合前成四两半，栝蒌根四两。若腹中痛者，去黄芩，加芍药三两。若胁下痞，去大枣，加牡蛎四两。若心下悸，小便不利者，去黄芩，加茯苓四两。若不渴，外有微热者，去人参，加桂枝三两，温覆取微汗愈。若咳者，去人参、大枣，加五味子半升，去生姜，加干姜二两。

38.
太阳中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服之，服之则厥逆，筋惕肉p，此为逆也。

方20
大青龙汤方
麻黄六两（去节）  桂枝二两（去皮）  甘草二两（炙）  杏仁四十枚（去皮尖）  生姜三两（切）  大枣十二枚（劈）石膏如鸡子大（碎）
右七味，以水九升，先煮麻黄，减二升，去上沫，纳诸药，煮取三升，去滓，温服一升，取微似汗，汗多者，温粉粉之。一服汗出停后服。若复服汗多亡阳，遂虚，恶风烦躁，不得眠也。

39.
伤寒，脉浮缓，身不疼、但重，乍有轻时，无少阴证者，大青龙汤发之。

40.
伤寒表不解，心下有水气，干呕，发热而咳，或渴，或利，或噎，或小便不利、少腹满，或喘者，小青龙汤主之。

方21
小青龙汤方
麻黄三两（去节） 芍药三两  细辛三两  桂枝三两  干姜三两  甘草三两  五味子半升  半夏半升（洗）
右八味，以水一斗，先煮麻黄，减二升，去上沫，纳诸药，煮取三升，去滓，温服一升。日三服。若渴去半夏，加栝蒌根三两；若微利，若噎者，去麻黄，加附子一枚；若小便不利，少服满者，去麻黄，加茯苓四两；若喘者，加杏仁半升（去皮尖）。

41.
伤寒，心下有水气，咳而微喘，发热不渴。服汤已渴者，此寒去欲解也。小青龙汤主之。

42.
太阳病，外证未解，脉浮弱者，当以汗解，宜桂枝汤。

43.
太阳病，下之，微喘者，表未解故也，桂枝加厚朴杏子汤主之。

方22
桂枝加厚朴杏子汤方 宋43
桂枝三两  芍药三两  甘草二两（炙）  生姜三两（切）  大枣十二枚（劈）  厚朴二两  杏仁五十枚（去皮尖）
右七味，以水七升，微火煮取三升，去滓，温服一升，覆取微似汗。

44.
太阳病，外证未解，不可下也，下之为逆，欲解外者，宜桂枝汤。

45.
太阳病,先发汗不解,而复下之,脉浮者不愈。浮为在外,而反下之，故令不愈；今脉浮,故在外。当须解外则愈,宜桂枝汤。

46.
太阳病，脉浮紧，无汗发热，身疼痛，八九日不解，表证仍在，此当发其汗。服药已微除，其人发烦目瞑，剧者必衄，衄乃解。所以然者，阳气重故也。麻黄汤主之。

47.
太阳病，脉浮紧，发热，身无汗，自衄者，愈。

48.
二阳并病，太阳初得病时，发其汗，汗先出不彻，因转属阳明，续自微汗出，不恶寒。若太阳病证不罢者，不可下，下之为逆，如此可小发汗。设面色缘缘正赤者，阳气怫郁在表，当解之熏之。若发汗不彻，不足言，阳气怫郁不得越，当汗不汗，其人躁烦，不知痛处，乍在腹中，乍在四肢，按之不可得，其人短气但坐，以汗出不彻故也，更发汗则愈。何以知汗出不彻?以脉涩故知也。

49.
脉浮数者,法当汗出而愈。若下之,身重、心悸者,不可发汗,当自汗出乃解。所以然者,尺中脉微，此里虚，须表里实，津液自和，便自汗出愈。

50.
脉浮紧者，法当身疼痛，宜以汗解之。假令尺中迟者，不可发汗。何以知然?以荣气不足，血少故也。

51.
脉浮者，病在表，可发汗，宜麻黄汤。

52.
脉浮而数者，可发汗，宜麻黄汤。

53.
病常自汗出者，此为荣气和，荣气和者，外不谐，以卫气不共荣气谐和故尔。以荣行脉中，卫行脉外。复发其汗，荣卫和则愈，宜桂枝汤。

54.
病人脏无他病，时发热自汗出而不愈者，此卫气不和也，先其时发汗则愈，宜桂枝汤。

55.
伤寒,脉浮紧,不发汗,因致衄者,麻黄汤主之。

56.
伤寒，不大便六七日，头痛有热者，与承气汤。其小便清者，知不在里，仍在表也，当须发汗。若头痛者，必衄。宜桂枝汤。

57
伤寒，发汗己解，半日许复烦，脉浮数者，可更发汗，宜桂枝汤。二十三。用前第十二方。

58.
凡病，若发汗、若吐、若下，若亡血、亡津液，阴阳自和者，必自愈。

59.
大下之后，复发汗，小便不利者，亡津液故也。勿治之，得小便利，必自愈。

60.
下之后，复发汗，必振寒，脉微细。所以然者，以内外俱虚故也。
	
61.
下之后，复发汗，昼日烦躁不得眠，夜而安静，不呕，不渴，无表证，脉沉微，身无大热者，干姜附子汤主之。

方23
干姜附子汤方
干姜一两（炮）  附子一枚（破八片炮）
右二味，以水三升，煮取一升，去滓，顿服。

62.
发汗后，身疼痛，脉沉迟者，桂枝加芍药生姜各一两人参三两新加汤主之。

方24
桂枝去芍药加人参生姜汤
桂枝三两（去皮）  甘草二两（炙）  大枣十二枚（劈）  人参三两  生姜四两（切）
右五味，以水一斗二升，煮取三升，去滓，温服一升，日三服。

63.
发汗后，不可更行桂枝汤，汗出而喘，无大热者，可与麻黄杏仁甘草石膏汤。

方25
麻黄杏仁甘草石膏汤方
麻黄四两（去节）  杏仁五十个（去皮尖）  甘草二两（炙）  石膏半斤（碎，绵裹）
右四味，以水七升，先煮麻黄，减二升，去上沫，纳诸药，煮取二升，去滓，温服一升，日再服。

64.
发汗过多，其人叉手自冒心，心下悸，欲得按者，桂枝甘草汤主之。

方26
桂枝甘草汤方
桂枝四两（去皮）  甘草二两（炙）
右二味，以水三升，煮取一升，去滓，顿服。

65.
发汗后，其人脐下悸者，欲作奔豚，茯苓桂枝甘草大枣汤主之。

方27
茯苓桂枝甘草大枣汤方
茯苓半斤  桂枝四两  甘草二两（炙）大枣十五枚（劈）
右四味，以甘水一斗，先煮茯苓减二升，纳诸药，煮取三升，去滓，温服一升，日三服。
作甘水法，取水二斗，置大盆内，以杓扬之，水上有珠子五六千颗相逐，取用之。

66.
发汗后，腹胀满者，厚朴生姜半夏甘草人参汤主之。

方28
厚朴生姜半夏甘草人参汤方
厚朴半斤（炙去皮）  生姜半斤（切）半夏半斤（洗）  甘草二两（炙）  人参一两
右五味，以水一斗，煮取三升，去滓，温服一升，日三服。

67.
伤寒，若吐，若下后，心下逆满，气上冲胸，起则头眩，脉沉紧，发汗则动经，身为振振摇者，茯苓桂枝白术甘草汤主之。

方29
茯苓桂枝白术甘草汤方
茯苓四两  桂枝三两  白术二两  甘草二两（炙）
右四味，以水六升，煮取三升，去滓，分温三服。

68.
发汗,病不解,反恶寒者，虚故也,芍药甘草附子汤主之。

方30
芍药甘草附子汤方
芍药三两  甘草三两（炙）附子一枚（炮去皮破八片）
右三味，以水五升，煮取一升五合，去滓，分温三服。

69.
发汗，若下之，病仍不解，烦躁者，茯苓四逆汤主之。

方31
茯苓四逆汤方
茯苓四两  人参二两  附子一枚（生用，去皮，破八片）  甘草二两（炙）  干姜一两半
右五味，以水五升，煮取三升，去滓，温服七合，日三服。

70.
发汗后，恶寒者，虚故也。不恶寒，但热者，实也，当和胃气，与调胃承气汤。

方13
调胃承气汤方
甘草二两（炙）  芒硝半斤  大黄四两（酒洗）
右三味，以水三升，煮二物至一升，取去滓，纳芒硝，更上微火一两沸，温顿服之，以调胃气。

71.
太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热,消渴者五苓散主之。

方32
五苓散方
猪苓十八铢（去皮）  泽泻一两六铢  茯苓十八铢  桂枝半两（去皮）  白术十八铢
右五味，捣为散，以白饮和服方寸匙，日三服，多饮暖水，汗出愈。(发黄者，加茵陈蒿十分。)

72.
发汗已，脉浮数，烦渴者，五苓散主之。

73.
伤寒，汗出而渴者，五苓散主之；不渴者，茯苓甘草汤主之。

方33
茯苓甘草汤方
茯苓二两  桂枝二两  甘草一两（炙）  生姜三两（切）
右四味，以水四升，煮取二升，去滓，分温三服。

74.
中风发热，六七日不解而烦，有表里证，渴欲饮水，水入则吐者，名曰水逆，五苓散主之。

75.
未持脉时，病人手叉自冒心，师因教试令咳而不咳者，此必两耳聋无闻也。所以然者，以重发汗，虚故如此。发汗后,饮水多必喘，以水灌之亦喘。

76.
发汗后，水药不得入口为逆，若更发汗，必吐下不止。发汗、吐下后，虚烦不得眠，若剧者，必反复颠倒,音到，下同。心中懊，上乌浩，下奴冬切，下同。栀子豉汤主之；若少气者，栀子甘草豉汤主之；若呕者，栀子生姜豉汤主之。

方34
栀子豉汤方
栀子十四枚（劈）  香豉四合（棉裹）
右二味，以水四升，先煮栀子得二升半，纳豉煮取一升半，去滓，分为二服，温进一服，得吐者止后服。

方35
栀子甘草豉汤方
栀子十四枚（劈）  甘草二两（炙）  香豉四合（棉裹）
右三味，以水四升，先煮栀子甘草取二升半，纳豉煮取一升半，去滓，分二服，温进一服，得吐者止后服。

方36
栀子生姜豉汤方
栀子十四枚（劈）  生姜五两  香豉四合（棉裹）
右三味，以水四升，先煮栀子生姜取二升半，纳豉煮取一升半，去滓，分二服，温进一服，得吐者止后服。

77.
发汗，若下之，而烦热、胸中窒者，栀子豉汤主之。

78.
伤寒五六日，大下之后，身热不去，心中结痛者，未欲解也，栀子豉汤主之。

79.
伤寒下后，心烦腹满，卧起不安者，栀子厚朴汤主之。

方37
栀子厚朴枳实汤方
栀子十四枚（劈）  厚朴四两（炙去皮）  枳实四枚（水浸炙令黄）
以上三味，以水三升半，煮取一升半，去滓，分二服。温进一服，得吐者止后服。

80.
伤寒，医以丸药大下之，身热不去，微烦者，栀子干姜汤主之。

方38
栀子干姜汤方
栀子十四枚（劈）  干姜二两
右二味，以水三升半，煮取一升半，去滓，分温二服，进一服得吐者止后服。

81.
凡用栀子汤，病人旧微溏者，不可与服之。

82.
太阳病发汗，汗出不解，其人仍发热，心下悸，头眩，身p动，振振欲擗(一作僻)地者，真武汤主之。

方39
真武汤方
茯苓三两  芍药三两  生姜三两（切）  白术二两  附子一枚（炮去皮破八片）
右五味，以水八升，煮取三升，去滓，温服七合，日三服。若咳者，加五味子半升，细辛干姜各一两；若小便不利者，加茯苓一两；若下利者，去芍药，加干姜二两；若呕者，去附子，加生姜足前成半斤。

83.
咽喉干燥者，不可发汗。
	
84.
淋家，不可发汗，发汗必便血。

85.
疮家，虽身疼痛，不可发汗，汗出则b。

86.
衄家，不可发汗，汗出必额上陷脉急紧，直视不能，音唤，又胡绢切，下同，一作瞬。不得眠。

87.
亡血家，不可发汗，发汗则寒栗而振。

88.
汗家，重发汗，必恍惚心乱，小便已阴疼，与禹余粮丸。

方40
禹余粮丸方
禹余粮四两  人参三两  附子二枚  五味子三合  茯苓三两  干姜三两
右六味，蜜为丸，如梧子大，每服二十丸。

89.
病人有寒，复发汗，胃中冷，必吐蛔。(一作逆)

90.
本发汗，而复下之，此为逆也；若先发汗，治不为逆。本先下之，而反汗之，为逆；若先下之，治不为逆。

91.
伤寒，医下之，续得下利，清谷不止，身疼痛者，急当救里；后身疼痛，清便自调者，急当救表。救里宜四逆汤，救表宜桂枝汤。

92.
病发热头痛，脉反沉，若不差，身体疼痛，当救其里，四逆汤方。

方14
四逆汤方
人参二两  甘草二两（炙）干姜一两半  附子一枚（炮去皮破八片）
右四味，以水三升，煮取一升二合，去滓，分温再服，强人可大附子一枚，干姜三两。

93.
太阳病，先下而不愈，因复发汗，以此表里俱虚，其人因致冒，冒家汗出自愈。所以然者，汗出表和故也。里未和，然后复下之。

94.
太阳病未解，脉阴阳俱停(一作微)，必先振汗出而解。但阳脉微者，先汗出而解。但阴脉微一作尺脉实者，下之而解。若欲下之，宜调胃承气汤。一云用大柴胡汤。

95.
太阳病，发热汗出者，此为荣弱卫强，故使汗出，欲救邪风者，宜桂枝汤。

96.
伤寒五六日，中风，往来寒热，胸胁苦满，嘿嘿不欲饮食，心烦喜呕，或胸中烦而不呕，或渴，或腹中痛，或胁下痞硬，或心下悸、小便不利，或不渴、身有微热，或咳者，小柴胡汤主之。

方19
小柴胡汤方 宋37
柴胡半斤  黄芩三两  人参三两  甘草三两（炙）  生姜三两（切 大枣十二枚  半夏半升
右七味，以水一斗二升，煮取六升，去滓，再煎取三升，温服一升，日三服。若胸中烦而不呕者，去半夏、人参，加栝蒌实一枚。若渴，去半夏，加人参合前成四两半，栝蒌根四两。若腹中痛者，去黄芩，加芍药三两。若胁下痞，去大枣，加牡蛎四两。若心下悸，小便不利者，去黄芩，加茯苓四两。若不渴，外有微热者，去人参，加桂枝三两，温覆取微汗愈。若咳者，去人参、大枣，加五味子半升，去生姜，加干姜二两。

97.
血弱气尽，腠理开，邪气因入，与正气相搏，结于胁下。正邪纷争，往来寒热，休作有时，嘿嘿不欲饮食。脏腑相连，其痛必下，邪高痛下，故使呕也。一云脏腑相连，其病必下，胁膈中痛。小柴胡汤主之。服柴胡汤已，渴者，属阳明，以法治之。

98.
得病六七日，脉迟浮弱，恶风寒，手足温。医二三下之，不能食，而胁下满痛，面目及身黄，颈项强，小便难者，与柴胡汤，后必下重。本渴饮水而呕者，柴胡汤不中与也。食谷者哕

99.
伤寒四五日，身热恶风，颈项强，胁下满，手足温而渴者，小柴胡汤主之。

100.
伤寒，阳脉涩，阴脉弦，法当腹中急痛，先与小建中汤，不差者，小柴胡汤主之。

方41
小建中汤方
桂枝三两  芍药六两  甘草二两  生姜三两（切）  大枣十二枚（劈）  胶饴一升
右六味，以水七升，先煮五味取三升，去滓内饴更上微火消解，温服一升，日三服。呕家不可用，以甜故也。

101.
伤寒中风，有柴胡证，但见一症便是，不必悉具。凡柴胡汤病证而下之，若柴胡证不罢者，复与柴胡汤，必蒸蒸而振，却复发热汗出而解。

102.
伤寒二三日，心中悸而烦者，小建中汤主之。

103.
太阳病，过经十余日，反二三下之，后四五日，柴胡证仍在者，先与小柴胡。呕不止，心下急(一云呕止小安)，郁郁微烦者，为未解也，与大柴胡汤，下之则愈。

方42
大柴胡汤方
柴胡半斤  黄芩三两  芍药三两  半夏半升（洗）  生姜五两（切）  枳实四枚（炙）  大枣十二枚（劈）  大黄二两
右八味,以水一斗二升,煮取六升,去滓,再煎,温服二升,日三服。

104.
伤寒，十三日不解，胸胁满而呕，日晡所发潮热，已而微利。此本柴胡证，下之以不得利，今反利者，知医以丸药下之，此非其治也。潮热者，实也。先宜服小柴胡汤以解外，后以柴胡加芒消汤主之。

方43
柴胡加芒消汤方
柴胡二两十六铢  黄芩一两  人参一两  甘草一两（炙）  生姜一两（切）  芒硝二两  大枣四枚  半夏二十铢
右八味，以水四升，煮取二升，去滓，纳芒硝，更煮微沸，分温再服，不解更作。

105.
伤寒十三日,过经谵语者，以有热也,当以汤下之。若小便利者,大便当硬,而反下利，脉调和者,知医以丸药下之,非其治也。若自下利者,脉当微厥，今反和者,此为内实也，调胃承气汤主之。

106.
太阳病不解，热结膀胱，其人如狂，血自下，下者愈。其外不解者，尚未可攻，当先解其外；外解已，但少腹急结者，乃可攻之，宜桃核承气汤。

方44	
桃仁承气汤方
桃仁五十个（去皮尖）  大黄四两  桂枝二两  甘草二两（炙）  芒硝二两
右五味，以水七升，煮四味，取二升，去滓，纳芒硝，更上火微沸。下火，先食温服五合，日三服，当微利
	
107.		
伤寒八九日，下之，胸满烦惊，小便不利，谵语，一身尽重，不可转侧者，柴胡加龙骨牡蛎汤主之。

方45
柴胡加龙骨牡蛎汤方
柴胡四两  龙骨一两半  黄芩一两半  生姜一两半  人参一两半  桂枝一两半（去皮）  茯苓一两半  半夏二合半  大黄二两  牡蛎一两半  大枣六枚（劈）  铅丹一两半
右十二味，以水八升，煮取四升，纳大黄切如棋子，更煮一二沸，去滓，温服一升，日三服，夜一服。

108.
伤寒，腹满谵语，寸口脉浮而紧，此肝乘脾也，名曰纵，刺期门。

109.
伤寒发热，啬啬恶寒，大渴欲饮水，其腹必满；自汗出，小便利，其病欲解。此肝乘肺也，名曰横，刺期门。

110.
太阳病二日，反躁，反(凡)熨其背而大汗出，火热入胃，胃中水竭，躁烦，必发谵语；十余日，振栗，自下利者，此为欲解也。故其汗从腰以下不得汗，欲小便不得，反呕，欲失溲，足下恶风，大便硬，小便当数，而反不数及不多。大便已，头卓然而痛，其人足心必热，谷气下流故也。

111.
太阳病中风，以火劫发汗，邪风被火热，血气流溢，失其常度。两阳相熏灼，其身发黄，阳盛则欲衄，阴虚小便难，阴阳俱虚竭，身体则枯燥，但头汗出，剂颈而还，腹满微喘，口干咽烂，或不大便。久则谵语，甚则至哕，手足躁扰，捻衣摸床；小便利者，其人可治。

112.
伤寒脉浮，医以火迫劫之，亡阳必惊狂，卧起不安者，桂枝去芍药加蜀漆牡蛎龙骨救逆汤主之。

方46
桂枝去芍药加牡蛎龙骨救逆汤方
桂枝三两  甘草二两（炙）  生姜三两（切）  大枣十二枚（劈）  牡蛎五两（熬）龙骨四两
右六味，以水一斗二升，煮取三升，去滓，温服一升，日三服。
		
113.		
形作伤寒，其脉不弦紧而弱，弱者必渴。被火者必谵语。弱者，发热脉浮，解之当汗出愈。

114.	
太阳病，以火熏之，不得汗，其人必躁，到经不解，必清血，名为火邪。

115.
脉浮热甚，而反灸之，此为实，实以虚治，因火而动，必咽燥吐血。

116.
微数之脉，慎不可灸，因火为邪，则为烦逆。追虚逐实，血散脉中，火气虽微，内攻有力，焦骨伤筋，血难复也。脉浮，宜以汗解之，用火灸之，邪无从出，因火而盛，病从腰以下必重而痹，名火逆也。欲自解者，必当先烦，烦乃有汗而解。何以知之?脉浮，故知汗出解。

117.
烧针令其汗，针处被寒，核起而赤者，必发奔豚。气从少腹上冲心者，灸其核上各一壮，与桂枝加桂汤，更加桂二两也。

方47
桂枝加桂汤方
桂枝五两  芍药三两  生姜三两（切）  甘草二两（炙）  大枣十二枚（劈）
右五味，以水七升，煮取三升，去滓，温服一升，日三服。

118.
火逆。下之，因烧针烦躁者，桂枝甘草龙骨牡蛎汤主之。

方48
桂枝甘草龙骨牡蛎汤方
桂枝一两  甘草二两（炙）  龙骨二两  牡蛎二两（熬）
右四味，以水五升，煮取三升，去滓，温服一升，日三服。甚者加人参三两。

119.
太阳伤寒者，加温针必惊也。

120.
太阳病，当恶寒发热，今自汗出，反不恶寒发热，关上脉细数者，以医吐之过也。一二日吐之者，腹中饥，口不能食；三四日吐之者，不喜糜粥，欲食冷食，朝食暮吐，以医吐之所致也。此为小逆。

121.
太阳病吐之，但太阳病当恶寒，今反不恶寒，不欲近衣，此为吐之内烦也。

122.
病人脉数，数为热，当消谷引食，而反吐者，此以发汗，令阳气微，膈气虚，脉乃数也。数为客热，不能消谷。以胃中虚冷，故吐也。

123.
太阳病,过经十余日,心下温温欲吐，而胸中痛,大便反溏,腹微满，郁郁微烦。先此时自极吐下者,与调胃承气汤。若不尔者,不可与。但欲呕，胸中痛,微溏者,此非柴胡汤证，以呕故知极吐下也。

124.
太阳病六七日，表证仍在，脉微而沉，反不结胸，其人发狂者，以热在下焦，少腹当硬满，小便自利者，下血乃愈。所以然者，以太阳随经，瘀热在里故也，抵当汤主之。

方49
抵当汤方
水蛭三十个（熬）  虻虫三十个（去翅足熬）  桃仁二十个（去皮尖）大黄三两（酒洗）
右四味，以水五升，煮取三升，去滓，温服一升，不下更服。

125.
太阳病，身黄，脉沉结，少腹硬；小便不利者，为无血也；小便自利，其人如狂者，血证谛也，抵当汤主之。

126.
伤寒有热，少腹满，应小便不利，今反利者，为有血也，当下之，不可余药，宜抵当丸。

方50
抵当丸方
水蛭二十个（熬）  虻虫二十个（去翅足熬）  桃仁二十五个（去皮尖）  大黄三两（酒洗）
右四味，捣分为四丸，以水一升，煮一丸，取七合服之，时，当下血；若不下者，更服。

127.
太阳病，小便利者，以饮水多，必心下悸；小便少者，必苦里急也。

辨太阳病脉证并治下

128.
问曰：病有结胸，有藏结，其状何如？答曰：按之痛，寸脉浮，关脉沉，名曰结胸也。

129.
何为藏结？答曰：如结胸状，饮食如故，时时下利，寸脉浮，关脉小细沉紧，名曰藏结。舌上白胎滑者。难治。

130.
藏结无阳证，不往来寒热一云寒而不热，其人反静，舌上胎滑者，不可攻也。

131.
病发于阳，而反下之，热入因作结胸；病发于阴，而反下之(一作汗出)，因作痞也。所以成结胸者，以下之太早故也。结胸者，项亦强，如柔b状，下之则和，宜大陷胸丸。

方51
大陷胸丸方
大黄半斤 葶苈半斤(熬) 芒硝半斤 杏仁半斤(去皮尖熬)
右四味，捣筛二味，纳杏仁、芒硝，合研如脂，和散，取如弹丸一枚，别捣甘遂末一方寸匙，白蜜二合，水二升，煮取一升，去滓，温顿服之，一宿乃下，如不下，更服，取下为度，禁忌如药法。

132.
结胸证，其脉浮大者，不可下，下之则死。

133.
结胸证悉具，烦躁者亦死。

134.
太阳病，脉浮而动数，浮则为风，数则为热，动则为痛，数则为虚，头痛发热，微盗汗出，而反恶寒者，表未解也。医反下之，动数变迟，膈内拒痛(一云头痛即眩)，胃中空虚，客气动膈，短气躁烦，心中懊，阳气内陷，心下因硬，则为结胸，大陷胸汤主之。若不结胸，但头汗出，余处无汗，剂颈而还，小便不利，身必发黄。

方52
大陷胸汤方
大黄六两 芒硝一升 甘遂一钱(匙)
右三味，以水六升，先煮大黄，取二升，去滓，纳芒硝，煮二沸，纳甘遂末，温服一升，得快利，止后服。

135.
伤寒六七日，结胸热实，脉沉而紧，心下痛，按之石硬者，大陷胸汤主之。

136.
伤寒十余日，热结在里，复往来寒热者，与大柴胡汤；但结胸，无大热者，此为水结在胸胁也，但头微汗出者，大陷胸汤主之。

方42
大柴胡汤方
柴胡半斤  黄芩三两  芍药三两  半夏半升（洗）  生姜五两（切）  枳实四枚（炙）  大枣十二枚（劈）  大黄二两
右八味,以水一斗二升,煮取六升,去滓,再煎,温服二升,日三服。

137.
太阳病，重发汗而复下之，不大便五六日，舌上燥而渴，日晡所小有潮热(一云，日晡所发心胸大烦)，从心下至少腹，硬满而痛不可近者，大陷胸汤主之。

138.
小结胸病，正在心下,按之则痛，脉浮滑者，小陷胸汤主之。

方53
小陷胸汤方
黄连一两 半夏半升 括蒌实大者一枚
右三味，以水六升，先煮括蒌取三升，纳诸药，煮取二升，去滓，分温三服。

139.
太阳病，二三日，不能卧，但欲起，心下必结，脉微弱者，此本有寒分也。反下之，若利止，必作结胸；未止者，四日复下之，此作协热利也。

140.
太阳病，下之，其脉促，一作纵。不结胸者，此为欲解也。脉浮者，必结胸。脉紧者，必咽痛。脉弦者，必两胁拘急。脉细数者，头痛未止。脉沉紧者，必欲呕。脉沉滑者，协热利。脉浮滑者，必下血。

141.
病在阳,应以汗解之,反以冷水之，若灌之，其热被劫不得去，弥更益烦，肉上粟起，意欲饮水，反不渴者，服文蛤散；若不差者,与五苓散。寒实结胸，无热证者,与三物小陷胸汤。白散亦可服。

方54
文蛤散方
文蛤五两 麻黄三两 甘草三两 生姜三两 石膏五两 杏仁五十粒(去皮尖) 大枣十二枚(劈)
右七味，为散，以沸汤和一方寸匙，汤用五合，调服，假令汗出已，腹中痛者，与芍药三两

方32
五苓散方
猪苓十八铢（去皮）  泽泻一两六铢  茯苓十八铢  桂枝半两（去皮）  白术十八铢
右五味，捣为散，以白饮和服方寸匙，日三服，多饮暖水，汗出愈。(发黄者，加茵陈蒿十分。)
　　
方55
白散方
桔梗三分巴豆一分贝母三分
右三味为散，更于臼中杵之，以白饮和服，强人半钱匙，羸者减之。病在膈上必吐，在膈下必利；不利进热粥一杯，利不止进冷粥一杯。

142.
太阳与少阳并病，头项强痛，或眩冒，时如结胸，心下痞硬者，当刺大椎第一间、肺俞、肝俞，慎不可发汗。发汗则谵语、脉弦，五日谵语不止，当刺期门。

143.
妇人中风，发热恶寒，经水适来，得之七八日，热除而脉迟、身凉，胸胁下满，如结胸状，谵语者，此为热入血室也。当刺期门，随其实而取之。

144.
妇人中风七八日，续得寒热发作有时。经水适断者，此为热入血室，其血必结，故使如疟状，发作有时，小柴胡汤主之。

方19
小柴胡汤方
柴胡半斤  黄芩三两  人参三两  甘草三两（炙）  生姜三两（切 大枣十二枚  半夏半升
右七味，以水一斗二升，煮取六升，去滓，再煎取三升，温服一升，日三服。若胸中烦而不呕者，去半夏、人参，加栝蒌实一枚。若渴，去半夏，加人参合前成四两半，栝蒌根四两。若腹中痛者，去黄芩，加芍药三两。若胁下痞，去大枣，加牡蛎四两。若心下悸，小便不利者，去黄芩，加茯苓四两。若不渴，外有微热者，去人参，加桂枝三两，温覆取微汗愈。若咳者，去人参、大枣，加五味子半升，去生姜，加干姜二两。

145.
妇人伤寒，发热，经水适来，昼日明了，暮则谵语，如见鬼状者，此为热入血室。无犯胃气及上二焦，必自愈。

146.
伤寒六七日，发热，微恶寒，支节烦疼，微呕，心下支结，外证未去者，柴胡桂枝汤主之。

方56
柴胡桂枝汤方
桂枝一两半  芍药一两半  甘草一两（炙）  柴胡四两  半夏二合半  人参一两半  黄芩一两半  生姜一两半  大枣六枚（劈）
右九味，以水七升，煮取三升，去滓，温服一升，日三服。

147.
伤寒五六日，已发汗而复下之，胸胁满微结，小便不利，渴而不呕，但头汗出，往来寒热，心烦者，此为未解也，柴胡桂枝干姜汤主之。

方57
柴胡桂枝干姜汤方
柴胡半斤 桂枝三两 干姜二两 括萎根四两 黄芩三两 牡蛎二两(熬) 甘草二两(炙)
右七味，以水一斗二升，煮取六升，去滓，再煎取三升，温服一升，日三服。初服微烦，复服，汗出便愈。

148.
伤寒五六日，头汗出，微恶寒，手足冷，心下满，口不欲食，大便硬，脉细者，此为阳微结，必有表，复有里也。脉沉，亦在里也。汗出为阳微，假令纯阴结，不得复有外证，悉入在里，此为半在里半在外也。脉虽沉紧，不得为少阴病。所以然者，阴不得有汗，今头汗出，故知非少阴也，可与小柴胡汤。设不了了者，得屎而解。

149.
伤寒五六日，呕而发热者，柴胡汤证具，而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满而硬痛者，此为结胸也，大陷胸汤主之。但满而不痛者，此为痞，柴胡不中与之，宜半夏泻心汤。

150.
太阳少阳并病，而反下之，成结胸，心下硬，下利不止，水浆不下，其人心烦.

151.
脉浮而紧，而复下之，紧反入里，则作痞。按之自濡，但气痞耳。

152
太阳中风，下利，呕逆，表解者，乃可攻之。其人ZZ汗出，发作有时，头痛，心下痞硬满，引胁下痛，干呕短气，汗出不恶寒者，此表解里未和也，十枣汤主之。

方59
十枣汤方
芫花(熬)甘遂大戟
右三味，各等分，别捣为散，以水一升半，先煮大枣肥者十枚，取八合，去滓，纳药末，强人服一钱匙，羸人服半钱，温服之，平旦服，若下少，病不除者，明日更服，加半钱，得快下利后，糜粥自养。

153.
太阳病，医发汗，遂发热恶寒，因复下之，心下痞，表里俱虚，阴阳气并竭，无阳则阴独。复加烧针，因胸烦，面色青黄，肤p者，难治。今色微黄，手足温者，易愈。

154.
心下痞，按之濡，其脉关上浮者，大黄黄连泻心汤主之。

方60
大黄黄连黄芩泻心汤方 宋154
大黄二两 黄连一两 黄芩一两
右三味，以麻沸汤二升渍之，须臾绞去滓，分温再服。

155.
心下痞，而复恶寒汗出者，附子泻心汤主之。

方61
附子泻心汤方 
大黄二两黄连一两黄芩一两附子一枚(炮去皮破别煮取汁)
右四味，切三昧，以麻沸汤二升渍之。须臾绞去滓，纳附子汁，分温再服。

156.
本以下之，故心下痞。与泻心汤，痞不解。其人渴而口燥烦，小便不利者，五苓散主之。

157.
伤寒，汗出解之后，胃中不和，心下痞硬，干噫食臭，胁下有水气，腹中雷鸣下利者，生姜泻心汤主之。

方62
生姜泻心汤方
生姜四两 甘草三两(炙)人参三两 干姜一两 黄芩三两 半夏半升 黄连一两 大枣十二枚(劈)
右八味，以水一斗，煮取六升，去滓，再煎取三升，温服一升，日三服。

158.
伤寒中风，医反下之，其人下利，日数十行，谷不化，腹中雷鸣，心下痞硬而满，干呕心烦不得安，医见心下痞，谓病不尽，复下之，其痞益甚。此非结热，但以胃中虚，客气上逆，故使硬也。甘草泻心汤主之。

方63
甘草泻心汤方
甘草四两（炙）  黄芩三两  干姜三两  半夏半升（洗）  人参三两  黄连一两  大枣十二枚（劈）
右七味，以水一斗，煮取六升，去滓，再煎取三升，温服一升，日三服。

159.
伤寒服汤药，下利不止，心下痞硬。服泻心汤已。复以他药下之，利不止；医以理中与之，利益甚。理中者，理中焦，此利在下焦，赤石脂禹余粮汤主之。复不止者，当利其小便。赤石脂禹余粮汤。

方64
赤石脂禹余粮汤方
赤石脂一斤(碎)太乙禹余粮一斤(碎)
右二昧，以水六升，煮取三升，去滓，分温三服。

160.
伤寒吐下后，发汗，虚烦，脉甚微，八九日心下痞硬，胁下痛，气上冲咽喉，眩冒，经脉动惕者，久而成痿。

161.
伤寒发汗，若吐，若下，解后，心下痞硬，噫气不除者，旋覆代赭汤主之。

方65
旋覆代赭汤方
旋覆花三两 人参二两 生姜五两 代赭石一两 甘草三两(炙) 半夏半升(洗) 大枣十二枚(劈)
右七味，以水一斗，煮取六升，去滓，再煎取三升，温服一升，日三服。

162.
下后，不可更行桂枝汤，若汗出而喘，无大热者，可与麻黄杏子甘草石膏汤。

方25
麻黄杏仁甘草石膏汤方
麻黄四两（去节）  杏仁五十个（去皮尖）  甘草二两（炙）  石膏半斤（碎，绵裹）
右四味，以水七升，先煮麻黄，减二升，去上沫，纳诸药，煮取二升，去滓，温服一升，日再服。

163.
太阳病，外证未除，而数下之，遂协热而利，利下不止，心下痞硬，表里不解者，桂枝人参汤主之。

方66
桂枝人参汤方 
桂枝四两 甘草四两(炙) 白术三两 人参三两 干姜三两
右五味，以水九升，先煮四味，取五升，纳桂枝，更煮取三升，去滓，温服一升，日再服，夜一服。

164.
伤寒大下后，复发汗，心下痞，恶寒者，表未解也。不可攻痞，当先解表，表解乃可攻痞。解表宜桂枝汤，攻痞宜大黄黄连泻心汤。

165.
伤寒发热，汗出不解，心中痞硬，呕吐而下利者，大柴胡汤主之。

166.
病如桂枝证，头不痛，项不强，寸脉微浮，胸中痞硬，气上冲喉咽不得息者，此为胸有寒也，当吐之，宜瓜蒂散。

方67
瓜蒂散方
瓜蒂一分(熬)赤小豆一分
右二味，各别捣筛，为散已，合治之，取一钱匙，以香豉一合，用热汤七合，煮作稀糜，去津，取汁，和散温顿服之，不吐者，少少加，得快吐乃止。诸亡血虚家，不可与。

167.
病胁下素有痞，连在脐旁，痛引少腹，入阴筋者，此名藏结，死。

168.
伤寒，若吐若下后，七八日不解，热结在里，表里俱热，时时恶风，大渴，舌上干燥而烦，欲饮水数升者，白虎加人参汤主之。

方8
白虎加人参汤方 
知母六两  石膏一斤碎（棉裹）  甘草二两（炙）  粳米六合  人参三两
右五味，以水一斗，煮米熟，汤成去滓，温服一升，日三服。

169.
伤寒无大热，口燥渴，心烦，背微恶寒者，白虎加人参汤主之。

170.
伤寒脉浮，发热无汗，其表不解，不可与白虎汤。渴欲饮水，无表证者，白虎加人参汤主之

171.
太阳少阳并病，心下硬，颈项强而眩者，当刺大椎、肺俞、肝俞，慎勿下之。

172.
太阳与少阳合病，自下利者，与黄芩汤；若呕者，黄芩加半夏生姜汤主之。

方68
黄芩汤方
黄芩三两 芍药二两 甘草二两 大枣十二枚(劈)
右四味，以水一斗，煮取三升，去滓，温服一升，日再服，夜一服。

方69
黄芩加半夏生姜汤方
黄芩三两 芍药二两 甘草二两(炙) 半夏半升(洗) 生姜一两半 大枣十二枚(劈)
右六味，以水一斗，煮取三升，去滓，温服一升，日再服，夜一服。

173.
伤寒，胸中有热，胃中有邪气，腹中痛，欲呕吐者，黄连汤主之。

方70
黄连汤方
黄连三两 甘草三两(炙) 干姜三两 桂枝三两 人参二两 半夏半升(洗) 大枣十二枚(劈)
右七味，以水一斗，煮取六升，去滓，温服一升，日三服，夜三服。

174.
伤寒八九日，风湿相搏，身体疼烦，不能自转侧，不呕，不渴，脉浮虚而涩者，桂枝附子汤主之。若其人大便硬(一云脐下心下硬)。小便自利者，去桂加白术汤主之。

方71
桂枝附子汤方
桂枝四两（去皮）  附子二枚（炮）  甘草二两（炙）  生姜三两（切）  大枣十二枚（劈）
右五味，以水六升，煮取三升，去滓，分温三服。

方72
白术附子汤方
白术一两  附子一枚（炮）  甘草二两（炙）  生姜一两半  大枣六枚（劈）
右五味，以水三升，煮取一升，去滓，分温三服，一服觉身痹，半日许再服，三服都尽，其人如冒状，勿怪，即术附并走皮中，逐水气，未得除耳。

175.
风湿相搏，骨节疼烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，甘草附子汤主之。

方73
甘草附子汤方
甘草二两（炙）  附子二枚（炮去皮）  白术二两  桂枝四两
右四味，以水六升，煮取三升，去滓，温服一升，日三服。初服得微汗则解；能食，汗出，复烦者，服五合；恐一升多者，服六七合为佳。

176.
伤寒脉浮滑，此以表有热，里有寒，白虎汤主之。

方74
白虎汤方
知母六两  石膏一斤  甘草二两（炙）  粳米六合
右四味，以水一斗，煮米熟，汤成去滓，温服一升，日三服。

177.
伤寒脉结代，心动悸，炙甘草汤主之。

方75
炙甘草汤方
甘草四两(炙) 生姜三两(切) 人参二两 地黄半斤 桂枝三两 麦门冬半升 阿胶二两 麻仁半升 大枣十二枚(劈)
右九味，以酒七升，水八升，先煮八味，取三升，去滓，纳胶消尽，温服一升，日三服。

178.
脉按之来缓，时一止复来者，名曰结。又脉来动而中止，更来小数，中有还者反动，名曰结，阴也。脉来动而中止，不能自还，因而复动者，名曰代，阴也。得此脉者，必难治。

辨阳明病脉证并治

179.
问曰：病有太阳阳明，有正阳阳明，有少阳阳明，何谓也？答曰：太阳阳明者，脾约(一云络)是也；正阳阳明者，胃家实是也；少阳阳明者，发汗、利小便已，胃中燥、烦、实，大便难是也。

180.
阳明之为病，胃家实(一作寒)是也。

181.
问曰：何缘得阳明病？答曰：太阳病，若发汗，若下，若利小便，此亡津液，胃中干燥，因转属阳明。不更衣，内实，大便难者，此名阳明也。

182.
问曰：阳明病外证云何？答曰：身热，汗自出，不恶寒，反恶热也。

183.
问曰：病有得之一日，不发热而恶寒者，何也？答曰：虽得之一日，恶寒将自罢，即自汗出而恶热也。

184.
问曰：恶寒何故自罢？答曰：阳明居中，主土也，万物所归，无所复传，始虽恶寒，二日自止，此为阳明病也。

185.
本太阳，初得病时，发其汗，汗先出不彻，因转属阳明也。伤寒发热，无汗，呕不能食，而反汗出缛徽撸是转属阳明也。

186.
伤寒三日，阳明脉大。

187.
伤寒脉浮而缓，手足自温者，是为系在太阴。太阴者，身当发黄；若小便自利者，不能发黄；至七八日，大便硬者，为阳明病也。

188.
伤寒转系阳明者，其人缛晃⒑钩鲆病

189.
阳明中风，口苦咽干，腹满微喘，发热恶寒，脉浮而紧，若下之，则腹满小便难也。

190.
阳明病，若能食，名中风，不能食，名中寒。

191.
阳明病，若中寒者，不能食，小便不利，手足缛缓钩觯此欲作固瘕，必大便初硬后溏。所以然者，以胃中冷，水谷不别故也。

192.
阳明病，初欲食，小便反不利，大便自调，其人骨节疼，翕翕如有热状，奄然发狂，缛缓钩龆解者，此水不胜谷气，与汗共并，脉紧则愈。

193.
阳明病欲解时，从申至戌上。

194.
阳明病，不能食，攻其热必哕。所以然者，胃中虚冷故也。以其人本虚，攻其热必哕。

195.
阳明病，脉迟，食难用饱，饱则微烦头眩，必小便难，此欲作谷瘅。虽下之，腹满如故，所以然者，脉迟故也。

196.
阳明病，法多汗，反无汗，其身如虫行皮中状者，此以久虚故也。

197.
阳明病，反无汗而小便利，二三日呕而咳，手足厥者，必苦头痛。若不咳不呕，手足不厥者，头不痛(一云冬阳明)。

198.
阳明病，但头眩，不恶寒，故能食而咳，其人咽必痛。若不咳者，咽不痛(一云冬阳明)。

199.
阳明病，无汗，小便不利，心中懊者，身必发黄。

200.
阳明病，被火，额上微汗出，而小便不利者，必发黄。

201.
阳明病，脉浮而紧者，必潮热发作有时。但浮者，必盗汗出。

202.
阳明病，口燥，但欲漱水不欲咽者，此必衄。

203.
阳明病，本自汗出，医更重发汗，病已差，尚微烦不了了者，此必大便硬故也。以亡津液，胃中干燥，故令大便硬。当问其小便日几行，若本小便日三四行，今日再行，故知大便不久出。今为小便数少，以津液当还入胃中，故知不久必大便也。

204.
伤寒呕多，虽有阳明证，不可攻之。

205.
阳明病，心下硬满者，不可攻之。攻之，利遂不止者死，利止者愈。

206.
阳明病，面合色赤，不可攻之。必发热，色黄者，小便不利也。

207.
阳明病，不吐不下，心烦者，可与调胃承气汤。

方13
调胃承气汤方
甘草二两（炙）  芒硝半斤  大黄四两（酒洗）
右三味，以水三升，煮二物至一升，取去滓，纳芒硝，更上微火一两沸，温顿服之，以调胃气。

208.
阳明病，脉迟，虽汗出不恶寒者，其身必重，短气，腹满而喘，有潮热者，此外欲解，可攻里也。手足缛缓钩稣撸此大便已硬也，大承气汤主之。若汗多，微发热恶寒者，外未解也(一法与桂枝汤)，其热不潮，未可与承气汤。若腹大满不通者，可与小承气汤，微和胃气，勿令至大泄下。大承气汤。

方76
大承气汤方
大黄四两（酒洗）  厚朴半斤（炙去皮）  枳实五枚  芒硝三合
右四味，以水一斗，先煮二物，取五升，去滓，纳大黄更煮取二升，去滓，纳芒硝，更上微火，一两沸，分温再服，得下，余勿服。

方77
小承气汤方
大黄四两（酒洗）  厚朴二两（炙去皮）  枳实三枚大者（炙）
右三味，以水四升，煮取一升二合，去滓，分温二服，初服当更衣，不尔者尽饮之，若更衣者，勿服之。

209.
阳明病，潮热，大便微硬者，可与大承气汤，不硬者，不可与之。若不大便六七日，恐有燥屎，欲知之法，少与小承气汤，汤入腹中，转失气者，此有燥屎也，乃可攻之。若不转失气者，此但初头硬，后必溏，不可攻之，攻之必胀满不能食也，欲饮水者，与水则哕。其后发热者，必大便复硬而少也，以小承气汤和之。不转失气者，慎不可攻也。小承气汤。

210.
夫实则谵语，虚则郑声。郑声者，重语也。直视、谵语、喘满者死，下利者亦死。

211.
发汗多，若重发汗者，亡其阳；谵语，脉短者死，脉自和者不死。

212
伤寒，若吐，若下后不解，不大便五六日，上至十余日，日晡所发潮热，不恶寒，独语如见鬼状。若剧者，发则不识人，循衣摸床，惕而不安(一云顺衣妄撮，怵惕不安)，微喘直视，脉弦者生，涩者死。微者，但发热谵语者，大承气汤主之。若一服利，则止后服。

213.
阳明病，其人多汗，以津液外出，胃中燥，大便必硬，硬则谵语，小承气汤主之。若一服，谵语止者，更莫复服。

214.
阳明病，谵语，发潮热，脉滑而疾者，小承气汤主之。因与承气汤一升，腹中转气者，更服一升，若不转气者，勿更与之。明日又不大便，脉反微涩者，里虚也，为难治，不可更与承气汤也。

215.
阳明病，谵语，有潮热，反不能食者，胃中必有燥屎五六枚也；若能食者，但硬耳。宜大承气汤下之。

216.
阳明病，下血、谵语者，此为热入血室。但头汗出者，刺期门，随其实而泻之，缛缓钩鲈蛴。

217.
汗出谵语者(汗一作卧)，以有燥屎在胃中，此为风也。须下者，过经乃可下之。下之若早，语言必乱，以表虚里实故也。下之愈，宜大承气汤(一云大柴胡汤)。

218.
伤寒四五日，脉沉而喘满，沉为在里，而反发其汗，津液越出，大便为难，表虚里实，久则谵语。

219.
三阳合病，腹满身重，难以转侧，口不仁，面垢(又作枯，一云向经)，谵语，遗尿。发汗则谵语，下之则额上生汗，手足逆冷。若自汗出者，白虎汤主之。

方74
白虎汤方
知母六两  石膏一斤  甘草二两（炙）  粳米六合
右四味，以水一斗，煮米熟，汤成去滓，温服一升，日三服。

220.
二阳并病，太阳证罢，但发潮热，手足ZZ汗出，大便难而谵语者，下之则愈，宜大承气汤。

221.
阳明病，脉浮而紧，咽燥口苦，腹满而喘，发热汗出，不恶寒反恶热，身重。若发汗则燥，心愦愦公对切反谵语。若加温针，必怵惕、烦躁不得眠。若下之，则胃中空虚，客气动膈，心中懊，舌上苔者，栀子豉汤主之。

方34
34.栀子豉汤方
栀子十四枚（劈）  香豉四合（棉裹）
右二味，以水四升，先煮栀子得二升半，纳豉煮取一升半，去滓，分为二服，温进一服，得吐者止后服。

222.
若渴欲饮水，口干舌燥者，白虎加人参汤主之。

方8
白虎加人参汤方 
知母六两  石膏一斤碎（棉裹）  甘草二两（炙）  粳米六合  人参三两
右五味，以水一斗，煮米熟，汤成去滓，温服一升，日三服。

223.
若脉浮，发热，渴欲饮水，小便不利者，猪苓汤主之。

方78
猪苓汤方
猪苓一两(去皮)茯苓一两 泽泻一两 阿胶一两 滑石一两(碎)
右五味，以水四升，先煮四味，取二升，去滓，纳阿胶烊消，温服七合，日三服。

224.
阳明病，汗出多而渴者，不可与猪苓汤；以汗多胃中燥 ，猪苓汤复利其小便故也。

225.
脉浮而迟，表热里寒，下利清谷者，四逆汤主之。

方14
四逆汤方
人参二两  甘草二两（炙）干姜一两半  附子一枚（炮去皮破八片）
右四味，以水三升，煮取一升二合，去滓，分温再服，强人可大附子一枚，干姜三两。

226.
若胃中虚冷，不能食者，饮水则哕。

227.
脉浮发热，口干鼻燥，能食者则衄。

228.
阳明病，下之，其外有热，手足温，不结胸，心中懊，饥不能食，但头汗出者，栀子豉汤主之。

229.
阳明病，发潮热，大便溏，小便自可，胸胁满不去者，与小柴胡汤。

方19
小柴胡汤方
柴胡半斤  黄芩三两  人参三两  甘草三两（炙）  生姜三两（切 大枣十二枚  半夏半升
右七味，以水一斗二升，煮取六升，去滓，再煎取三升，温服一升，日三服。若胸中烦而不呕者，去半夏、人参，加栝蒌实一枚。若渴，去半夏，加人参合前成四两半，栝蒌根四两。若腹中痛者，去黄芩，加芍药三两。若胁下痞，去大枣，加牡蛎四两。若心下悸，小便不利者，去黄芩，加茯苓四两。若不渴，外有微热者，去人参，加桂枝三两，温覆取微汗愈。若咳者，去人参、大枣，加五味子半升，去生姜，加干姜二两。

230.
阳明病，胁下硬满，不大便而呕，舌上白胎者，可与小柴胡汤，上焦得通，津液得下，胃气因和，身缛缓钩龆解。

231.
阳明中风，脉弦浮大而短气，腹都满，胁下及心痛，久按之气不通，鼻干，不得汗，嗜卧，一身及目悉黄，小便难，有潮热，时时哕，耳前后肿，刺之小差。外不解，病过十日，脉续浮者，与小柴胡汤。

232.
脉但浮，无余症者，与麻黄汤。若不尿，腹满加哕者，不治。

方18
麻黄汤方 
麻黄三两（去节）  桂枝二两（去皮）  甘草一两（炙）  杏仁七十枚  （去皮尖）
右四味，以水九升，先煮麻黄减二升，去上沫，纳诸药，煮取二升半，去滓，温服八合，覆取微似汗，不须粥饮，余如桂枝法将息，桂枝汤见后卷。

233.
阳明病，自汗出，若发汗，小便自利者，此为津液内竭，虽硬不可攻之，当须自欲大便，宜蜜煎导而通之。若土瓜根及大猪胆汁，皆可为导。

方79
蜜煎导方
食蜜七合
右一味，纳铜器中，微火煎之，稍凝如饴状，搅之勿令焦著，可丸时，并手捻作挺，令头锐，大如指，长二寸许，当热时急作，冷则，纳谷道中，以手紧抱，欲大便时乃去之。

234.
阳明病，脉迟，汗出多，微恶寒者，表未解也，可发汗，宜桂枝汤。

方1   
桂枝汤方 
桂枝三两（去皮）  芍药三两  甘草二两（炙）  生姜三两（切）  大枣十二枚（劈）
右五味，[口父]咀。以水七升，微火煮取三升，去滓，适寒温，服一升。服已须臾，啜热稀粥一升余，以助药力，温覆令一时许，遍身ZZ，微似有汗者益佳，不可令如水流漓，病必不除。若一服汗出病差，停后服，不必尽剂；若不汗，更服依前法；又不汗，后服小促其间，半日许，令三服尽；若病重者，一日一夜服，周时观之。服一剂尽，病证犹在者，更作服；若汗不出，乃服至二三剂。禁生冷、粘滑、肉面、五辛、酒酪、臭恶等物。

235.		
阳明病，脉浮，无汗而喘者，发汗则愈，宜麻黄汤。

236.
阳明病，发热汗出者，此为热越，不能发黄也。但头汗出，身无汗，剂颈而还，小便不利，渴饮水浆者，此为瘀热在里，身必发黄，茵陈蒿汤主之。

方80
茵陈蒿汤方
茵陈蒿六两 栀子十四枚(劈) 大黄二两(去皮)
右三味，以水一斗二升，先煮茵陈，减六升，纳二味，煮取三升，去滓，分温三服，小便当利，尿如皂荚汁状，色正赤，一宿病减，黄从小便去也。

237.
阳明证，其人喜忘者，必有畜血。所以然者，本有久瘀血，故令喜忘。屎虽硬，大便反易，其色必黑者，宜抵当汤下之。

方49
抵当汤方
水蛭三十个（熬）  虻虫三十个（去翅足熬）  桃仁二十个（去皮尖）大黄三两（酒洗）
右四味，以水五升，煮取三升，去滓，温服一升，不下更服。

238.
阳明病，下之，心中懊而烦；胃中有燥屎者，可攻；腹微满，初头硬，后必溏，不可攻之。若有燥屎者，宜大承气汤。

239.
病人不大便五六日，绕脐痛、烦躁发作有时者，此有燥屎，故使不大便也。

240.
病人烦热，汗出则解。又如疟状，日晡所发热者，属阳明也。脉实者，宜下之；脉浮虚者，宜发汗。下之与大承气汤，发汗宜桂枝汤。

241.
大下后，六七日不大便，烦不解，腹满痛者，此有燥屎也。所以然者，本有宿食故也，宜大承气汤。

242.
病人小便不利，大便乍难乍易，时有微热，喘冒(一作怫郁)。不能卧者，有燥屎也，宜大承气汤。
	
243.
食谷欲呕，属阳明也，吴茱萸汤主之。得汤反剧者，属上焦也。

方81
吴茱萸汤方
吴茱萸一升  人参三两  生姜六两  大枣十二枚（劈）
右四味，以水七升，煮取二升，去滓，温服七合，日三服。
	
244.
太阳病，寸缓、关浮、尺弱，其人发热汗出，复恶寒，不呕，但心下痞者，此以医下之也。如不下者，病人不恶寒而渴者，此转属阳明也；小便数者，大便必硬，不更衣十日，无所苦也。渴欲饮水，少少与之，但以法救之。渴者，宜五苓散。

方32
五苓散方
猪苓十八铢（去皮）  泽泻一两六铢  茯苓十八铢  桂枝半两（去皮）  白术十八铢
右五味，捣为散，以白饮和服方寸匙，日三服，多饮暖水，汗出愈。(发黄者，加茵陈蒿十分。)

245.
脉阳微，而汗出少者，为自和(一作如)也；汗出多者，为太过。阳脉实，因发其汗，出多者，亦为太过。太过者，为阳绝于里，亡津液，大便因硬也。

246.
脉浮而芤，浮为阳，芤为阴，浮芤相搏，胃气生热，其阳则绝。

247.
趺阳脉浮而涩，浮则胃气强，涩则小便数，浮涩相搏，大便则硬，其脾为约，麻子仁丸主之。

方82
麻子仁丸方
麻子仁二升 芍药半斤 枳实半斤(炙) 大黄一斤(去皮) 厚朴一只(炙) 杏仁一升(去皮尖)
右六味，蜜为丸，如梧桐子大，饮服十丸，日三服，渐加，以知为度。

248.
太阳病三日，发汗不解，蒸蒸发热者，属胃也，调胃承气汤主之。

249.
伤寒吐后，腹胀满者，与调胃承气汤。

250.
太阳病，若吐，若下，若发汗后，微烦，小便数，大便因硬者，与小承气汤和之愈。

251.
得病二三日，脉弱，无太阳柴胡证，烦躁，心下硬，至四五日，虽能食，以小承气汤，少少与，微和之，令小安，至六日，与承气汤一升。若不大便六七日，小便少者，虽不受食，一云不大便。但初头硬，后必溏，未定成硬，攻之必溏；须小便利，屎定硬，乃可攻之，宜大承气汤。

252.
伤寒六七日，目中不了了，睛不和，无表里证，大便难，身微热者，此为实也，急下之，宜大承气汤。

253.
阳明病，发热汗多者，急下之，宜大承气汤(一云大柴胡汤)。

254.
发汗不解，腹满痛者，急下之，宜大承气汤。

255.
腹满不减，减不足言，当下之，宜大承气汤。

256
阳明少阳合病，必下利，其脉不负者，为顺也。负者，失也，互相克贼，名为负也。脉滑而数者，有宿食也,当下之，宜大承气汤。

257.
病人无表里证，发热七八日，虽脉浮数者，可下之。假令已下，脉数不解，合热则消谷喜饥。至六七日不大便者，有瘀血，宜抵当汤。

258.
若脉数不解，而下不止，必协热便脓血也。

259.
伤寒发汗已，身目为黄，所以然者，以寒湿(一作温)在里不解故也。以为不可下也，于寒湿中求之。

260.
伤寒七八日，身黄如橘子色，小便不利，腹微满者，茵陈蒿汤主之。

261.
伤寒，身黄发热，栀子柏皮汤主之。

方83
栀子柏皮汤方
栀子十五个(劈) 甘草一两(炙) 黄柏二两
右三味，以水四升，煮取一升半，去滓，分温再服。

262.
伤寒，瘀热在里，身必黄，麻黄连轺赤小豆汤主之。

方84
麻黄连轺赤子豆汤方
麻黄二两 连轺二两 杏仁四十个(去皮尖) 赤小豆一升 大枣十二枚 生梓白皮一斤(切) 生姜二两(切) 甘草二两(炙)
右八味，以潦水一斗，先煮麻黄再沸，去上沫，纳诸药，煮取三升，去滓，分温三服，半日服尽。

辨少阳病脉证并治

263.
少阳之为病，口苦，咽干，目眩也。

264.
少阳中风，两耳无所闻，目赤，胸中满而烦者，不可吐下，吐下则悸而惊。

265.
伤寒，脉弦细，头痛发热者，属少阳。少阳不可发汗，发汗则谵语，此属胃。胃和则愈，胃不和，烦而悸(一云躁)。

266.
本太阳病不解，转入少阳者，胁下硬满，干呕不能食，往来寒热，尚未吐下，脉沉紧者，与小柴胡汤。

方19
小柴胡汤方
柴胡半斤  黄芩三两  人参三两  甘草三两（炙）  生姜三两（切 大枣十二枚  半夏半升
右七味，以水一斗二升，煮取六升，去滓，再煎取三升，温服一升，日三服。若胸中烦而不呕者，去半夏、人参，加栝蒌实一枚。若渴，去半夏，加人参合前成四两半，栝蒌根四两。若腹中痛者，去黄芩，加芍药三两。若胁下痞，去大枣，加牡蛎四两。若心下悸，小便不利者，去黄芩，加茯苓四两。若不渴，外有微热者，去人参，加桂枝三两，温覆取微汗愈。若咳者，去人参、大枣，加五味子半升，去生姜，加干姜二两。

267.
若已吐下、发汗、温针，谵语，柴胡汤证罢，此为坏病。知犯何逆，以法治之。

268.
三阳合病，脉浮大，上关上，但欲眠睡，目合则汗。

269.
伤寒六七日，无大热，其人躁烦者，此为阳去入阴故也。

270.
伤寒三日，三阳为尽，三阴当受邪。其人反能食而不呕，此为三阴不受邪也。

271.
伤寒三日，少阳脉小者，欲已也。

272.
少阳病欲解时，从寅至辰上。

辨太阴病脉证并治

273.
太阴之为病，腹满而吐，食不下，自利益甚，时腹自痛。若下之，必胸下结硬。

274.
太阴中风，四肢烦疼，阳微阴涩而长者，为欲愈。

275.
太阴病欲解时，从亥至丑上。

276.
太阴病，脉浮者，可发汗，宜桂枝汤。

方1   
桂枝汤方 
桂枝三两（去皮）  芍药三两  甘草二两（炙）  生姜三两（切）  大枣十二枚（劈）
右五味，[口父]咀。以水七升，微火煮取三升，去滓，适寒温，服一升。服已须臾，啜热稀粥一升余，以助药力，温覆令一时许，遍身ZZ，微似有汗者益佳，不可令如水流漓，病必不除。若一服汗出病差，停后服，不必尽剂；若不汗，更服依前法；又不汗，后服小促其间，半日许，令三服尽；若病重者，一日一夜服，周时观之。服一剂尽，病证犹在者，更作服；若汗不出，乃服至二三剂。禁生冷、粘滑、肉面、五辛、酒酪、臭恶等物。

277.
自利不渴者，属太阴，以其藏有寒故也，当温之，宜服四逆辈。

278.
伤寒脉浮而缓，手足自温者，系在太阴。太阴当发身黄，若小便自利者，不能发黄。至七八日，虽暴烦下利，日十余行，必自止，以脾家实，腐秽当去故也。

279.
本太阳病，医反下之，因尔腹满时痛者，属太阴也，桂枝加芍药汤主之；大实痛者，桂枝加大黄汤主之。

方85
桂枝加芍药汤方
桂枝三两 芍药六两 甘草二两(炙) 生姜三两(切) 大枣十二枚(劈)
右五味，以水七升，煮取三升，去滓，温分三服。

方86
桂枝加大黄汤方
桂枝三两 大黄二两 芍药六两 甘草二两(炙) 生姜三两(切) 大枣十二枚(劈)
右六味，以水七升，煮取三升，去滓，温服一升，日三服。

280.
太阴为病，脉弱，其人续自便利，设当行大黄、芍药者，宜减之，以其人胃气弱，易动故也。下利者，先煎芍药二沸。

辨少阴病脉证并治

281.
少阴之为病，脉微细，但欲寐也。

282.
少阴病，欲吐不吐，心烦，但欲寐，五六日自利而渴者，属少阴也。虚故引水自救。若小便色白者，少阴病形悉具。小便白者，以下焦虚，有寒，不能制水，故令色白也。

283.
病人脉阴阳俱紧，反汗出者，亡阳也，此属少阴，法当咽痛而复吐利。

284.
少阴病，咳而下利。谵语者，被火气劫故也，小便必难，以强责少阴汗也。

285.
少阴病，脉细沉数，病为在里，不可发汗。

286.
少阴病，脉微，不可发汗，亡阳故也。阳已虚，尺脉弱涩者，复不可下之。

287.
少阴病，脉紧，至七八日，自下利，脉暴微，手足反温，脉紧反去者，为欲解也。虽烦，下利必自愈。

288.
少阴病，下利，若利自止，恶寒而m卧，手足温者，可治。

289.
少阴病，恶寒而m，时自烦，欲去衣被者，可治。

290.
少阴中风，脉阳微阴浮者，为欲愈。

291.
少阴病欲解时，从子至寅上。

292.
少阴病，吐利，手足不逆冷，反发热者，不死。脉不至者，至一作足。灸少阴七壮。

293.
少阴病，八九日，一身手足尽热者，以热在膀胱，必便血也。

294.
少阴病，但厥无汗，而强发之，必动其血。未知从何道出，或从口鼻，或从目出者，是名下厥上竭，为难治。

295.
少阴病，恶寒，身m而利，手足逆冷者，不治。

296.
少阴病，吐利，躁烦，四逆者，死。

297.
少阴病，下利止而头眩，时时自冒者，死。

298.
少阴病，四逆，恶寒而身m，脉不至，不烦而躁者，死。(一作吐利而躁逆者死。)

299.
少阴病六七日，息高者，死。

300.
少阴病，脉微细沉，但欲卧，汗出不烦，自欲吐，至五六日自利，复烦躁不得卧寐者，死。

301.
少阴病，始得之，反发热，脉沉者，麻黄细辛附子汤主之。

方87
麻黄附子细辛汤方
麻黄二两 附子一枚(炮去皮破八片) 细辛二两
右三味，以水一斗，先煮麻黄减二升，去上沫，纳诸药，煮取三升，去滓，温服一升，日三服。

302.
少阴病，得之二三日，麻黄附子甘草汤微发汗。以二三日无证，故微发汗也。

方88
麻黄附子甘草汤方
麻黄二两 附子一枚(炮去皮破八片) 甘草二两(炙)
右三味，以水七升，先煮麻黄一二沸，去上沫，纳诸药，煮取三升，去滓，温服一升，日三服。

303.
少阴病，得之二三日以上，心中烦，不得卧，黄连阿胶汤主之。

方89
黄连阿胶汤方
黄连四两  芍药二两  黄芩二两  阿胶三两  鸡子黄三枚 
右五味，以水六升，先煮三物，取二升，去滓，纳阿胶烊消，小冷，纳鸡子黄，搅令相得，温服七合，日三服。

304.
少阴病，得之一二日，口中和，其背恶寒者，当灸之，附子汤主之。

方90
附子汤方
附子二枚(炮去皮破八片) 茯苓三两 人参二两 白术四两 芍药三两
右五味，以水八升，煮取三升，去滓，温服一升，日三服。

305.
少阴病，身体痛，手足寒，骨节痛，脉沉者，附子汤主之。

306.
少阴病，下利便脓血者，桃花汤主之。

方91
桃花汤方
赤石脂一斤(一半全用一半筛末) 干姜一两 粳米一升
右三味，以水七升，煮米令熟，去滓，温服七合，纳赤石脂末方寸匙，日三服，若一服愈，余勿服。

307.
少阴病，二三日至四五日，腹痛，小便不利，下利不止，便脓血者，桃花汤主之。

308.
少阴病，下利便脓血者，可刺。

309.
少阴病，吐利，手足逆冷，烦躁欲死者，吴茱萸汤主之。

方81
吴茱萸汤方
吴茱萸一升  人参三两  生姜六两  大枣十二枚（劈）
右四味，以水七升，煮取二升，去滓，温服七合，日三服。

310.
少阴病，下利，咽痛，胸满，心烦，猪肤汤主之。

方92
猪肤汤方
猪肤一斤
右一味，以水一斗，煮取五升，去滓，加白蜜一升，白粉五合，熬香，和令相得，分温六服。(白粉即米粉)

311.
少阴病二三日，咽痛者，可与甘草汤，不差，与桔梗汤。

方93
甘草汤方
甘草二两
右一味，以水三升，煮取一升半，去滓，温服七合，日二服。

方94
桔梗汤方
桔梗一两 甘草二两
右二味，以水三升，煮取二升，去滓，分温再服。

312.
少阴病，咽中伤，生疮，不能语言，声不出者，苦酒汤主之。

方95
苦酒汤方
半夏十四枚(洗破如枣核) 鸡子一枚(去黄纳上苦酒著鸡子壳中)
右二味，纳半夏，著苦酒中，以鸡子壳，置刀环中，安火上，令三沸，去滓，少少含咽之，不差，更作三剂。

313.
少阴病，咽中痛，半夏散及汤主之。

方96
半夏散方
半夏(洗) 桂枝 甘草(炙)
右三味，等分，各别捣筛已，合治之，白饮和服方寸匙，日三服，若不能散服者，以水一升煎七沸，纳散两方寸匙，更煎三沸，下火令小冷，少少咽之。

314.
少阴病，下利，白通汤主之。

方97
白通汤方
葱白四茎 干姜一两 附子一枚(生用去皮破八片)
右三味，以水三升，煮取一升，去滓，分温再服。

315.
少阴病，下利，脉微者，与白通汤。利不止，厥逆无脉，干呕烦者，白通加猪胆汁汤主之。服汤，脉暴出者，死，微续者，生。

方98
白通加猪胆汁汤方
葱白四茎 干姜一两 附子一枚(生用去皮破八片) 人尿五合 猪胆汁一合
右五味，以水三升，先煮三物，取一升，去滓，纳人尿，猪胆汁，和令相得，分温再服，若无胆汁亦可用。

316.
少阴病，二三日不已，至四五日，腹痛，小便不利，四肢沉重疼痛，自下利者，此为有水气。其人或咳，或小便利，或下利，或呕者，真武汤主之。

方39
真武汤方
茯苓三两  芍药三两  生姜三两（切）  白术二两  附子一枚（炮去皮破八片）
右五味，以水八升，煮取三升，去滓，温服七合，日三服。若咳者，加五味子半升，细辛干姜各一两；若小便不利者，加茯苓一两；若下利者，去芍药，加干姜二两；若呕者，去附子，加生姜足前成半斤。

317.
少阴病，下利清谷，里寒外热，手足厥逆，脉微欲绝，身反不恶寒，其人面色赤，或腹痛，或干呕，或咽痛，或利止脉不出者，通脉四逆汤主之。

方99
通脉四逆汤方
甘草二两（炙）  附子大者一枚（生用破）  干姜三两  人参二两
右四味，以水三升,煮取一升二合，去滓，分温再服。

318.
少阴病，四逆，其人或咳，或悸，或小便不利，或腹中痛，或泄利下重者，四逆散主之。

方100.
四逆散方
甘草二两(炙) 附子大者一枚 干姜一两半 人参二两
右四味，捣筛，白饮和服方寸匙，咳者去人参，加五味子，干姜各五分，并主下利；悸者，加桂枝五分；小便不利者，加茯苓五分；泄利下重者，先以水五升，煮薤白三两，取三升，去滓，以散三方寸匙纳汤中，煮取一升半，分温再服。

319.
少阴病，下利六七日，咳而呕渴，心烦，不得眠，猪苓汤主之。

方78
猪苓汤方
猪苓一两(去皮)茯苓一两 泽泻一两 阿胶一两 滑石一两(碎)
右五味，以水四升，先煮四味，取二升，去滓，纳阿胶烊消，温服七合，日三服。

320.
少阴病，得之二三日，口燥咽干者，急下之，宜大承气汤。

方76
大承气汤方
大黄四两（酒洗）  厚朴半斤（炙去皮）  枳实五枚  芒硝三合
右四味，以水一斗，先煮二物，取五升，去滓，纳大黄更煮取二升，去滓，纳芒硝，更上微火，一两沸，分温再服，得下，余勿服。

321.
少阴病，自利清水，色纯青，心下必痛，口干燥者，可下之，宜大承气汤(一法用大柴胡汤)。

322.
少阴病，六七日，腹胀，不大便者，急下之，宜大承气汤。

323
少阴病，脉沉者，急温之，宜四逆汤。

方14
四逆汤方
人参二两  甘草二两（炙）干姜一两半  附子一枚（炮去皮破八片）
右四味，以水三升，煮取一升二合，去滓，分温再服，强人可大附子一枚，干姜三两。

324.少阴病，饮食入口则吐，心中温温欲吐，复不能吐。始得之，手足寒，脉弦迟者，此胸中实，不可下也，当吐之。若膈上有寒饮，干呕者，不可吐也，当温之，宜四逆汤。

325.
少阴病，下利，脉微涩，呕而汗出，必数更衣反少者，当温其上，灸之。(《脉经》云, 炙厥阴可五十壮。)
 
辨厥阴病脉证并治

326.
厥阴之为病，消渴，气上撞心，心中疼热，饥而不欲食，食则吐蛔，下之利不止。

327.
厥阴中风，脉微浮为欲愈，不浮为未愈。

328.
厥阴病欲解时，从丑至卯上。

329.
厥阴病，渴欲饮水者，少少与之愈。

330.
诸四逆厥者，不可下之，虚家亦然。

331.
伤寒，先厥后发热而利者，必自止，见厥复利。

332.
伤寒，始发热六日，厥反九日而利。凡厥利者，当不能食，今反能食者，恐为除中。一云消中。食以索饼，不发热者，知胃气尚在，必愈，恐暴热来出而复去也。后日脉之，其热续在者，期之旦日夜半愈。所以然者，本发热六日，厥反九日，复发热三日，并前六日，亦为九日，与厥相应，故期之旦日夜半愈。后三日脉之而脉数，其热不罢者，此为热气有余，必发痈脓也。

333.
伤寒脉迟六七日，而反与黄芩汤彻其热，脉迟为寒，今与黄芩汤复除其热，腹中应冷，当不能食，今反能食，此名除中，必死。

334.
伤寒，先厥后发热，下利必自止，而反汗出，咽中痛者，其喉为痹。发热无汗，而利必自止，若不止，必便脓血，便脓血者，其喉不痹。

335.
伤寒，一二日至四五日，厥者必发热。前热者后必厥，厥深者热亦深，厥微者热亦微。厥应下之，而反发汗者，必口伤烂赤。

336.
伤寒病，厥五日，热亦五日，设六日当复厥，不厥者自愈。厥终不过五日，以热五日，故知自愈。

337.
凡厥者，阴阳气不相顺接，便为厥。厥者，手足逆冷者是也。

338.
伤寒脉微而厥，至七八日肤冷，其人躁无暂安时者，此为藏厥，非蛔厥也。蛔厥者，其人当吐蛔。令病者静，而复时烦者，此为藏寒，蛔上入其膈，故烦，须臾复止，得食而呕，又烦者，蛔闻食臭出，其人常自吐蛔。蛔厥者，乌梅丸主之。又主久利。

方101
乌梅丸方
乌梅三百枚  细辛六两  干姜十两  黄连十六两  当归四两  附子六两（炮去皮）  蜀椒四两（出汗）  桂枝六两（去皮）  人参六两  黄柏六两
右十味，异捣筛，合治之，以苦酒渍乌梅一宿，去核蒸之五斗米下，饭熟，捣成泥，和药令相得，纳臼中与蜜杵二千下，丸如梧子大，先食饮服十丸，日三服。稍加至二十丸，禁生冷滑物臭食等。

339.
伤寒，热少微厥，指一作稍。头寒，嘿嘿不欲食，烦躁，数日小便利，色白者，此热除也，欲得食，其病为愈。若厥而呕，胸胁烦满者，其后必便血。

340.
病者手足厥冷，言我不结胸，小腹满，按之痛者，此冷结在膀胱关元也。

341.
伤寒，发热四日，厥反三日，复热四日，厥少热多者，其病当愈。四日至七日，热不除者，必便脓血。

342.
伤寒，厥四日，热反三日，复厥五日，其病为进。寒多热少，阳气退，故为进也。

343.
伤寒六七日，脉微，手足厥冷，烦躁，灸厥阴。厥不还者，死。

344.
伤寒，发热，下利，厥逆，躁不得卧者，死。

345.
伤寒，发热，下利至甚，厥不止者，死。

346.
伤寒，六七日不利，便发热而利，其人汗出不止者，死。有阴无阳故也。

347.
伤寒五六日，不结胸，腹濡，脉虚，复厥者，不可下，此亡血，下之死。

348.
发热而厥，七日下利者，为难治。

349.
伤寒脉促，手足厥逆，可灸之。(促，一作纵)

350.
伤寒，脉滑而厥者，里有热，白虎汤主之。

方74
白虎汤方
知母六两  石膏一斤  甘草二两（炙）  粳米六合
右四味，以水一斗，煮米熟，汤成去滓，温服一升，日三服。

351.
手足厥寒，脉细欲绝者，当归四逆汤主之。

方102
当归四逆汤方
当归三两 芍药三两 桂枝三两 细辛三两 木通三两 甘草二两(炙) 大枣二十五枚(劈)
右七味，以水八升，煮取三升，去滓，温服一升，日三服。

352.
若其人内有久寒者，宜当归四逆加吴茱萸生姜汤主之。

方103
当归四逆加吴茱萸生姜附子汤方
吴茱萸二升 生姜半斤 附子一枚(炮去皮破八片) 当归三两 桂枝三两(去皮) 芍药三两 细辛三两 甘草二两(炙) 木通二两 大枣二十五枚(劈)
右十味，以水六升，清酒六升，和煮取三升，温服一升，日三服。

353.
大汗出，热不去，内拘急，四肢疼，又下利、厥逆而恶寒者，四逆汤主之。

方14
四逆汤方
人参二两  甘草二两（炙）干姜一两半  附子一枚（炮去皮破八片）
右四味，以水三升，煮取一升二合，去滓，分温再服，强人可大附子一枚，干姜三两。

354.
大汗，若大下利而厥冷者，四逆汤主之。

355.
病人手足厥冷，脉乍紧者，邪结在胸中，心下满而烦，饥不能食者，病在胸中，当须吐之，宜瓜蒂散。

方67
瓜蒂散方
瓜蒂一分(熬)赤小豆一分
右二味，各别捣筛，为散已，合治之，取一钱匙，以香豉一合，用热汤七合，煮作稀糜，去津，取汁，和散温顿服之，不吐者，少少加，得快吐乃止。诸亡血虚家，不可与。

356.
伤寒，厥而心下悸，宜先治水，当服茯苓甘草汤，却治其厥。不尔，水渍入胃，必作利也。茯苓甘草汤。

方33
茯苓甘草汤方
茯苓二两  桂枝二两  甘草一两（炙）  生姜三两（切）
右四味，以水四升，煮取二升，去滓，分温三服。

357.
伤寒六七日，大下后，寸脉沉而迟，手足厥逆，下部脉不至，喉咽不利，唾脓血，泄利不止者，为难治，麻黄升麻汤主之。

方104
.麻黄升麻汤方
麻黄二两半(去节) 升麻一两 知母一两 黄芩一两半 桂枝二两 白术一两 甘草一两(炙)
右七味，以水一斗，先煮麻黄去上沫，纳诸药，煮取三升，去滓，温服一升，日三服。

358.
伤寒四五日，腹中痛，若转气下趋少腹者，此欲自利也。

359.
伤寒本自寒下，医复吐下之，寒格，更逆吐下，若食入口即吐，干姜黄芩黄连人参汤主之。

方105
干姜黄芩黄连人参汤方
干姜三两 黄芩三两 黄连三两 人参三两
右四昧，以水六升，煮取二升，去滓，分温再服。

360.
下利，有微热而渴，脉弱者，今自愈。

361.
下利，脉数，有微热汗出，今自愈。设复紧(一云，设脉浮复紧)，为未解。

362.
下利，手足厥冷，无脉者，灸之不温，若脉不还，反微喘者，死。少阴负趺阳者，为顺也。

363.
下利，寸脉反浮数，尺中自涩者，必清脓血。

364.
下利清谷，不可攻表，汗出必胀满。

365.
下利，脉沉弦者，下重也；脉大者，为未止；脉微弱数者，为欲自止，虽发热，不死。

366.
下利，脉沉而迟，其人面少赤，身有微热，下利清谷者，必郁冒汗出而解，病人必微厥。所以然者，其面戴阳，下虚故也。

367.
下利,脉数而渴者，自愈；设不差，必清脓血，以有热故也。

368.
下利后，脉绝，手足厥冷，时脉还，手足温者生，脉不还者死。

369.
伤寒，下利日十余行，脉反实者，死。

370.
下利清谷，里寒外热，出而厥者，通脉四逆汤主之。

方99
通脉四逆汤方
甘草二两（炙）  附子大者一枚（生用破）  干姜三两  人参二两
右四味，以水三升,煮取一升二合，去滓，分温再服。

371.
热利下重者，白头翁汤主之。

方106
白头翁汤方
白头翁二两 黄连 黄柏 秦皮各三两
右四味，以水七升，煮取二升，去滓，温服一升，不愈更服一升。

372.
下利，腹胀满，身体疼痛者，先温其里，乃攻其表。温里宜四逆汤，攻表宜桂枝汤。

方1   
桂枝汤方 
桂枝三两（去皮）  芍药三两  甘草二两（炙）  生姜三两（切）  大枣十二枚（劈）
右五味，[口父]咀。以水七升，微火煮取三升，去滓，适寒温，服一升。服已须臾，啜热稀粥一升余，以助药力，温覆令一时许，遍身ZZ，微似有汗者益佳，不可令如水流漓，病必不除。若一服汗出病差，停后服，不必尽剂；若不汗，更服依前法；又不汗，后服小促其间，半日许，令三服尽；若病重者，一日一夜服，周时观之。服一剂尽，病证犹在者，更作服；若汗不出，乃服至二三剂。禁生冷、粘滑、肉面、五辛、酒酪、臭恶等物。

373.
下利，欲饮水者，以有热故也，白头翁汤主之。

374.
下利，谵语者，有燥屎也，宜小承气汤。

方77
小承气汤方
大黄四两（酒洗）  厚朴二两（炙去皮）  枳实三枚大者（炙）
右三味，以水四升，煮取一升二合，去滓，分温二服，初服当更衣，不尔者尽饮之，若更衣者，勿服之。

375.
下利后更烦，按之心下濡者，为虚烦也，宜栀子豉汤。

方34
栀子豉汤方
栀子十四枚（劈）  香豉四合（棉裹）
右二味，以水四升，先煮栀子得二升半，纳豉煮取一升半，去滓，分为二服，温进一服，得吐者止后服。

376.
呕家有痈脓者，不可治呕，脓尽自愈。

377.
呕而脉弱，小便复利，身有微热，见厥者，难治，四逆汤主之。

378.
干呕，吐涎沫，头痛者，吴茱萸汤主之。

方81
吴茱萸汤方
吴茱萸一升  人参三两  生姜六两  大枣十二枚（劈）
右四味，以水七升，煮取二升，去滓，温服七合，日三服。

379.
呕而发热者，小柴胡汤主之。

方19
小柴胡汤方
柴胡半斤  黄芩三两  人参三两  甘草三两（炙）  生姜三两（切 大枣十二枚  半夏半升
右七味，以水一斗二升，煮取六升，去滓，再煎取三升，温服一升，日三服。若胸中烦而不呕者，去半夏、人参，加栝蒌实一枚。若渴，去半夏，加人参合前成四两半，栝蒌根四两。若腹中痛者，去黄芩，加芍药三两。若胁下痞，去大枣，加牡蛎四两。若心下悸，小便不利者，去黄芩，加茯苓四两。若不渴，外有微热者，去人参，加桂枝三两，温覆取微汗愈。若咳者，去人参、大枣，加五味子半升，去生姜，加干姜二两。

380.
伤寒，大吐大下之，极虚。复极汗者，其人外气怫郁，复与之水，以发其汗，因得哕。所以然者，胃中寒冷故也。

381.
伤寒，哕而腹满，视其前后，知何部不利，利之即愈。

辨霍乱病脉证并治

382.
问曰：病有霍乱者何？答曰：呕吐而利，此名霍乱。

383.
问曰：病发热头痛，身疼恶寒，吐利者，此属何病？答曰：此名霍乱。霍乱自吐下，又利止，复更发热也。

384.
伤寒，其脉微涩者，本是霍乱，今是伤寒。却四五日，至阴经上，转入阴必利，本呕下利者，不可治也。欲似大便，而反失气，仍不利者 ，此属阳明也，便必硬，十三日愈，所以然者，经尽故也。下利后，当便硬，硬则能食者愈，今反不能食，到后经中，颇能食，复过一经能食，过之一日当愈。不愈者，不属阳明也。

385.
恶寒，脉微而复利，利止，亡血也，四逆加人参汤主之。

方107
四逆加人参汤方
甘草二两(炙) 附子一枚(生用去皮破八片) 干姜一两半 人参三两
右四味，以水三升，煮取一升二合，去滓，分温再服。

386.
霍乱，头痛发热，身疼痛，热多欲饮水者，五苓散主之；寒多不用水者，理中丸主之。

方32
五苓散方
猪苓十八铢（去皮）  泽泻一两六铢  茯苓十八铢  桂枝半两（去皮）  白术十八铢
右五味，捣为散，以白饮和服方寸匙，日三服，多饮暖水，汗出愈。(发黄者，加茵陈蒿十分。)

方108
理中丸方
人参三两 干姜三两 甘草三两 白术三两
右四味，捣筛，蜜和为丸，如鸡子黄大，以沸汤数合和一丸，研碎温服，日三服，夜二服，腹中未热，可益至三四丸。

387.
吐利止，而身痛不休者，当消息和解其外，宜桂枝汤小和之。

方1   
桂枝汤方 
桂枝三两（去皮）  芍药三两  甘草二两（炙）  生姜三两（切）  大枣十二枚（劈）
右五味，[口父]咀。以水七升，微火煮取三升，去滓，适寒温，服一升。服已须臾，啜热稀粥一升余，以助药力，温覆令一时许，遍身ZZ，微似有汗者益佳，不可令如水流漓，病必不除。若一服汗出病差，停后服，不必尽剂；若不汗，更服依前法；又不汗，后服小促其间，半日许，令三服尽；若病重者，一日一夜服，周时观之。服一剂尽，病证犹在者，更作服；若汗不出，乃服至二三剂。禁生冷、粘滑、肉面、五辛、酒酪、臭恶等物。

388.
吐利汗出，发热恶寒，四肢拘急，手足厥冷者，四逆汤主之。

方14
四逆汤方
人参二两  甘草二两（炙）干姜一两半  附子一枚（炮去皮破八片）
右四味，以水三升，煮取一升二合，去滓，分温再服，强人可大附子一枚，干姜三两。

389.
既吐且利，小便复利，而大汗出，下利清谷，内寒外热，脉微欲绝者，四逆汤主之。

390.
吐已下断，汗出而厥，四肢拘急不解，脉微欲绝者，通脉四逆加猪胆汤主之。

方109
通脉四逆加猪胆汁汤方
甘草二两(炙) 干姜三两 附子大者一枚(生用) 猪胆汁半合 人参二两
右五味，以水三升，先煮四味，取一升，去滓，纳猪胆汁搅匀，分温再服。

391.
吐利发汗，脉平，小烦者，以新虚不胜谷气故也。

辨阴阳易差后劳复病脉证并治

392.
伤寒，阴易之为病，其人身体重，少气，少腹里急，或引阴中拘挛，热上冲胸，头重不欲举，眼中生花，花，一作眵。膝胫拘急者，烧T散主之。

方110
烧h散方
右剪取妇人中h，近隐处，烧灰，以水和服方寸匙，日三服，小便即利，阴头微肿则愈，妇人病取男子h裆烧，和服如法。

393.
大病差后，劳复者，枳实栀子汤主之。

方111
枳实栀子豉汤方
枳实三枚(炙) 栀子十四枚(劈) 香豉一升(棉襄)
右三味，以清浆水七升，空煮取四升，纳枳实、栀子煮取二升，纳香豉更煮五六沸，去滓，温分再服，覆令微似汗。

394.
伤寒差以后，更发热，小柴胡汤主之。脉浮者，以汗解之；脉沉实(一作紧)者，以下解之。
	
方19
小柴胡汤方
柴胡半斤  黄芩三两  人参三两  甘草三两（炙）  生姜三两（切 大枣十二枚  半夏半升
右七味，以水一斗二升，煮取六升，去滓，再煎取三升，温服一升，日三服。若胸中烦而不呕者，去半夏、人参，加栝蒌实一枚。若渴，去半夏，加人参合前成四两半，栝蒌根四两。若腹中痛者，去黄芩，加芍药三两。若胁下痞，去大枣，加牡蛎四两。若心下悸，小便不利者，去黄芩，加茯苓四两。若不渴，外有微热者，去人参，加桂枝三两，温覆取微汗愈。若咳者，去人参、大枣，加五味子半升，去生姜，加干姜二两。

395.
大病差后，从腰以下有水气者，牡蛎泽泻散主之。

方112
牡蛎泽泻散方
牡蛎 泽泻 括蒌根 蜀漆(洗去腥) 葶历(熬) 商陆根(熬) 海藻(洗去腥)
右七味等分，异捣，下筛为散，更入臼中治之，白饮和服方寸匙，日三服，小便利止后服。

396.
大病差后，喜唾，久不了了，胸上有寒，当以丸药温之，宜理中丸。

方108
理中丸方
人参三两 干姜三两 甘草三两 白术三两
右四味，捣筛，蜜和为丸，如鸡子黄大，以沸汤数合和一丸，研碎温服，日三服，夜二服，腹中未热，可益至三四丸。

397.
伤寒解后，虚羸少气，气逆欲吐，竹叶石膏汤主之。

方113
竹叶石膏汤方
竹叶两把  粳米半升  半夏半升（洗）  石膏一斤  人参三两  麦门冬一升  甘草二两（炙）
右七味，以水一斗，先煮六味，取六升，去滓，纳粳米，煮取米熟，汤成，温服一升，日三服。

398.
病人脉已解，而日暮微烦，以病新差，人强与谷，脾胃气尚弱，不能消谷，故令微烦，损谷则愈。