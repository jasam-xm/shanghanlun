1.52
寸口脈陰陽俱緊者，口中氣出，唇口乾燥，踡臥足冷，鼻中涕出，舌上苔滑，勿妄治也。到七日以來，其人微發熱，手足溫者，此為欲解；或到八日以上，反大發熱者，此為難治。設使惡寒者，必欲嘔也；腹內痛者，必欲利也。

关键词: 鼻中涕出，舌上苔滑

3.4
問曰：其為病也何如？師曰：亦有主客之分也。假如
厥陰司天，主勝，則胸脇痛，舌難以言；客勝，則耳鳴，掉眩，甚則咳逆。少陰司天，主勝，則心熱，煩躁，脇痛支滿；客勝，則鼽嚏，頸項強，肩背瞀熱，頭痛，少氣，發熱，耳聾，目瞑，甚則跗腫，血溢，瘡，喑，喘咳。太陰司天，主勝，則胸腹滿，食已而瞀；客勝，則首、面、跗腫，呼吸氣喘。
少陽司天，主勝，則胸滿，咳逆，仰息，甚則有血，手熱；客勝，則丹疹外發，及為丹熛，瘡瘍，嘔逆，喉痹，頭痛，嗌踵，耳聾，血溢，內為瘛瘲。
陽明司天，主勝，則清復內餘，咳，衄，嗌塞，心膈中熱，咳不止而白血出者死，金居少陽之位，客不勝主也。
太陽司天，主勝，則喉嗌中鳴；客勝，則胸中不利，出清涕，感寒則咳也。
厥陰在泉，主勝，則筋骨徭并，腰腹時痛；客勝，則關節不利，內為痙強，外為不便。
少陰在泉，主勝，則厥氣上行，心痛發熱，膈中眾痹皆作，發於胠脇，魄汗不藏，四逆而起；客勝，則腰痛，尻、股、膝、髀、腨、胻、足病，瞀熱以酸，跗腫不能久立，溲便變。
太陰在泉，主勝，則寒氣逆滿，食飲不下，甚則為疝；客勝，則足痿下腫，便溲不時，濕客下焦，發而濡泄，及為陰腫，隱曲之疾。
少陽在泉，主勝，則熱反上行，而客於心，心痛發熱，格中而嘔；客勝，則腰腹痛，而反惡寒，甚則下白溺白。
陽明在泉，主勝，則腰重，腹痛，少腹生寒，下為鶩溏，寒厥於腸，上衝胸中，甚則喘滿，不能久立；客勝，則清氣動下，少腹堅滿，而數便泄。
太陽在泉，以水居水位，無所勝也。

关键词:則胸脇痛，舌難以言

3.16
尺寸俱沉細者，少陰受病也，當五六日發。以其脈貫腎絡於肺，繫舌本，故口燥舌乾而渴。

关键词:脈貫腎絡於肺，繫舌本

3.19
傳陽明，脈大而數，發熱，汗出，口渴，舌燥，宜白虎湯。不差，與承氣湯。

关键词:口渴，舌燥

3.29
若不加異氣者，至七日太陽病衰，頭痛少愈也；八日陽明病衰，身熱少歇也；九日少陽病衰，耳聾微聞也；十日太陰病衰，腹減如故，則思飲食；十一日少陰病衰，渴止舌乾，已而嚏；十二日厥陰病衰，囊縱，少腹微下，大氣皆去，病人精神爽也。若過十三日以上，不間，尺寸陷者，大危。若更感異氣，變為他病者，當依壞病證法而治之。若脈陰陽俱盛，重感於寒者，變成溫瘧。陽脈浮滑，陰脈濡弱，更傷於風者，變為風溫。陽脈洪數，陰脈實大，更遇溫熱者，變為溫毒。溫毒，病之最重者也。陽脈濡弱，陰脈弦緊，更遇溫氣者，變為溫疫。以此冬傷於寒，發為溫病，脈之變證，方治如說。

关键词: 少陰病衰，渴止舌乾，已而嚏


3.53
厥逆脈緊，不可發汗，發汗則聲亂、咽嘶、舌萎、聲不得前。

关键词:  聲亂、咽嘶、舌萎

3.68
脈濡而弱，弱反在關，濡反在巔；弦反在上，微反在下。弦為陽運，微為陰寒。上實下虛，意欲得溫。微弦為虛，虛者不可下也。微弦為咳，咳則吐涎，下之則咳止而利因不休，利不休則胸中如蟲齧，粥入則出，小便不利，兩脇拘急，喘息為難，頸背相引，臂則不仁，極寒反汗出，身冷若冰，眼睛不慧，語言不休，而穀氣多入，此為除中，口雖欲言，舌不得前。

关键词: 口雖欲言，舌不得前

3.74
傷寒發熱，口中勃勃氣出，頭痛目黃，衄不可制，陰陽俱虛，貪水者必嘔，惡水者厥。若下之，則咽中生瘡，假令手足溫者，必下重便膿血。頭痛目黃者，下之則目閉。貪水者，下之則脈厥，其聲嚶嚶，咽喉塞；汗之則戰慄。惡水者，下之則裏冷，不嗜食，大便完穀出，汗之則口中傷，舌上白苔，煩躁，脈反數，不大便六七日，後必便血，小便不利也。

关键词: 口中傷，舌上白苔

4.10
病溫，舌赤，咽乾，心中煩熱，脈急數，上寸口者，溫邪干心也，黃連黃芩阿膠甘草湯主之。

关键词:舌赤，咽乾

4.16
病溫，治不得法，留久移於三焦，其在上焦，則舌蹇神昏，宜梔子湯；其在中焦，則腹痛而利，利後腹痛，唇口乾燥，宜白虎加地黃湯；其在下焦，從腰以下熱，齒黑，咽乾，宜百合地黃牡丹皮半夏茯苓湯。

关键词:舌蹇神昏

5.9
傷暑，夜臥不安，煩躁，讝語，舌赤，脈數，此為暑邪干心也，黃連半夏石膏甘草湯主之。

关键词:舌赤

5.25
濕家，其人但頭汗出，背強，欲得被覆向火，若下之早，則噦，胸滿，小便不利，舌上滑苔者，以丹田有熱，胸中有寒，渴欲得水，而不能飲，口燥煩也。

关键词: 小便不利,舌上滑苔

8.7
臟結，無陽證，不往來寒熱，其人反靜，舌上苔滑者，不可攻也；飲食如故，時時下利，舌上白苔滑者，為難治。

关键词:舌上白苔滑

8.16
太陽病，重發汗，而復下之，不大便五六日，舌上燥而渴，日晡所小有潮熱，從心下至少腹鞕滿而痛，不可近者，大陷胸湯主之。（方見前）

关键词: 舌上燥而渴

8.46
傷寒，若吐，若下後，七八日不解，熱結在裏，表裏俱熱，時時惡風，大渴，舌上乾燥而煩，欲飲水數升者，白虎加人參湯主之。

关键词:舌上乾燥而煩

9.45
陽明病，脈浮而大，咽燥口苦，腹滿而喘，發熱汗出，不惡寒，反惡熱，身重；若發汗，則躁，心憒憒反讝語；若加溫針，必怵惕，煩躁，不得眠；若下之，則胃中空虛，客氣動膈，心中懊憹。舌上苔者，梔子豉湯主之。

关键词: 舌上苔者

9.46
陽明病，渴欲飲水，口乾舌燥者，白虎加人參湯主之。

关键词: 口乾舌燥者

9.54
陽明病，脇下鞕滿，不大便而嘔，舌上白苔者，可與小柴胡湯，上焦得通，津液得下，胃氣因和，身濈然汗出而解也。（方見上）

关键词: 舌上白苔者

9.94
陽明病，腹滿，小便不利，舌萎黃燥，不得眠者，此屬黃家。

关键词: 舌萎黃燥

14.41
腹滿，口舌乾燥，腸間有水氣者，防己椒目葶藶大黃丸主之。

关键词: 口舌乾燥

15.1
病人胸滿、唇痿、舌青、口燥，但欲嗽水，不欲嚥，無寒熱，脈微大來遲，腹不滿，其言我滿，此為有瘀血。

关键词: 胸滿、唇痿、舌青、口燥
